作者,詩名,內容
李白,菩薩蠻·平林漠漠煙如織,"平林漠漠煙如織，寒山一帶傷心碧。
暝色入高樓，有人樓上愁。玉階空佇立，宿鳥歸飛急。
何處是歸程？長亭連短亭。(連短亭 一作：更短亭) 
        "
李白,把酒問月,青天有月來幾時，我今停杯一問之：人攀明月不可得，月行卻與人相隨？皎如飛鏡臨丹闕，綠煙滅儘清輝發？但見宵從海上來，寧知曉向雲間冇？白兔搗藥秋複春，嫦娥孤棲與誰鄰？今人不見古時月，今月曾經照古人。古人今人若流水，共看明月皆如此。唯願當歌對酒時，月光長照金樽裡。
李白,春思,燕草如碧絲，秦桑低綠枝。當君懷歸日，是妾斷腸時。春風不相識，何事入羅幃。
李白,春夜洛城聞笛,誰家玉笛暗飛聲，散入春風滿洛城。此夜曲中聞折柳，何人不起故園情。
李白,古風 其十九,"西上蓮花山，迢迢見明星。(西上 一作：西嶽)素手把芙蓉，虛步躡太清。霓裳曳廣帶，飄拂升天行。邀我登雲台，高揖衛叔卿。恍恍與之去，駕鴻淩紫冥。俯視洛陽川，茫茫走胡兵。流血塗野草，豺狼儘冠纓。 
        "
李白,關山月,明月出天山，蒼茫雲海間。長風幾萬裡，吹度玉門關。漢下白登道，胡窺青海灣。由來征戰地，不見有人還。戍客望邊邑，思歸多苦顏。高樓當此夜，歎息未應閒。
李白,將進酒·君不見黃河之水天上來,君不見黃河之水天上來，奔流到海不複回。君不見高堂明鏡悲白發，朝如青絲暮成雪。人生得意須儘歡，莫使金樽空對月。天生我材必有用，千金散儘還複來。烹羊宰牛且為樂，會須一飲三百杯。岑夫子，丹丘生，將進酒，杯莫停。與君歌一曲，請君為我側耳聽。鐘鼓饌玉不足貴，但願長醉不複醒。古來聖賢皆寂寞，惟有飲者留其名。陳王昔時宴平樂，鬥酒十千恣歡謔。主人何為言少錢，徑須沽取對君酌。五花馬，千金裘，呼兒將出換美酒，與爾同銷萬古愁。
李白,夢遊天姥吟留彆,海客談瀛洲，煙濤微茫信難求。越人語天姥，雲霞明滅或可睹。天姥連天向天橫，勢拔五嶽掩赤城。天台四萬八千丈，對此欲倒東南傾。我欲因之夢吳越，一夜飛度鏡湖月。湖月照我影，送我至剡溪。謝公宿處今尚在，淥水蕩漾清猿啼。腳著謝公屐，身登青雲梯。半壁見海日，空中聞天雞。千岩萬轉路不定，迷花倚石忽已暝。熊咆龍吟殷岩泉，栗深林兮驚層巔。雲青青兮欲雨，水澹澹兮生煙。列缺霹靂，丘巒崩摧。洞天石扉，訇然中開。青冥浩蕩不見底，日月照耀金銀台。霓為衣兮風為馬，雲之君兮紛紛而來下。虎鼓瑟兮鸞回車，仙之人兮列如麻。忽魂悸以魄動，恍驚起而長嗟。惟覺時之枕席，失向來之煙霞。世間行樂亦如此，古來萬事東流水。彆君去時何時還，且放白鹿青崖間，須行即騎訪名山。安能摧眉折腰事權貴，使我不得開心顏。
李白,菩薩蠻·舉頭忽見衡陽雁,"舉頭忽見衡陽雁。千聲萬字情何限。叵而薄情夫。一行書也無。 泣歸香閣恨。和淚掩紅粉。待雁卻回時。也無書寄伊。 
        "
李白,清平樂·禁庭春晝,禁庭春晝，鶯羽披新繡。百草巧求花下鬥，隻賭珠璣滿鬥。日晚卻理殘妝，禦前閒舞霓裳。誰道腰肢窈窕，折旋笑得君王。
李白,清平樂·禁闈清夜,禁闈清夜，月探金窗罅。玉帳鴛鴦噴蘭麝，時落銀燈香□。女伴莫話孤眠，六宮羅綺三千。一笑皆生百媚，宸衷教在誰邊？
李白,蜀道難,"噫籲嚱，危乎高哉！蜀道之難，難於上青天！蠶叢及魚鳧，開國何茫然！爾來四萬八千歲，不與秦塞通人煙。西當太白有鳥道，可以橫絕峨眉巔。地崩山摧壯士死，然後天梯石棧相鉤連。上有六龍回日之高標，下有衝波逆折之回川。黃鶴之飛尚不得過，猿猱欲度愁攀援。青泥何盤盤，百步九折縈岩巒。捫參曆井仰脅息，以手撫膺坐長歎。問君西遊何時還？畏途巉岩不可攀。但見悲鳥號古木，雄飛雌從繞林間。又聞子規啼夜月，愁空山。蜀道之難,難於上青天，使人聽此凋朱顏！連峰去天不盈尺，枯鬆倒掛倚絕壁。飛湍瀑流爭喧豗，砯崖轉石萬壑雷。其險也如此，嗟爾遠道之人胡為乎來哉！(也若此 一作：也如此)劍閣崢嶸而崔嵬，一夫當關，萬夫莫開。所守或匪親，化為狼與豺。朝避猛虎，夕避長蛇；磨牙吮血，殺人如麻。錦城雖雲樂，不如早還家。蜀道之難,難於上青天，側身西望長谘嗟！ 
        "
李白,送友人,青山橫北郭，白水繞東城。此地一為彆，孤蓬萬裡征。浮雲遊子意，落日故人情。揮手自茲去，蕭蕭班馬鳴。
李白,聞王昌齡左遷龍標，遙有此寄,楊花落儘子規啼，聞道龍標過五溪。我寄愁心與明月，隨君直到夜郎西。
李白,俠客行,趙客縵胡纓，吳鉤霜雪明。銀鞍照白馬，颯遝如流星。十步殺一人，千裡不留行。事了拂衣去，深藏身與名。閒過信陵飲，脫劍膝前橫。將炙啖朱亥，持觴勸侯嬴。三杯吐然諾，五嶽倒為輕。眼花耳熱後，意氣素霓生。救趙揮金槌，邯鄲先震驚。千秋二壯士，煊赫大梁城。縱死俠骨香，不慚世上英。誰能書閤下，白首太玄經。
李白,行路難 其二,"大道如青天，我獨不得出。羞逐長安社中兒，赤雞白狗賭梨栗。彈劍作歌奏苦聲，曳裾王門不稱情。淮陰市井笑韓信，漢朝公卿忌賈生。君不見昔時燕家重郭隗，擁篲折節無嫌猜。劇辛樂毅感恩分，輸肝剖膽效英才。昭王白骨縈蔓草，誰人更掃黃金台？行路難，歸去來！
分类标签：唐詩三百首 

"
李白,行路難 其一,金樽清酒鬥十千，玉盤珍羞直萬錢。停杯投箸不能食，拔劍四顧心茫然。欲渡黃河冰塞川，將登太行雪滿山。閒來垂釣碧溪上，忽複乘舟夢日邊。行路難，行路難，多歧路，今安在。長風破浪會有時，直掛雲帆濟滄海。
李白,行路難·有耳莫洗潁川水,"有耳莫洗潁川水，有口莫食首陽蕨。含光混世貴無名，何用孤高比雲月？吾觀自古賢達人，功成不退皆殞身。子胥既棄吳江上，屈原終投湘水濱。陸機雄才豈自保？李斯稅駕苦不早。華亭鶴唳詎可聞？上蔡蒼鷹何足道？君不見吳中張翰稱達生，秋風忽憶江東行。且樂生前一杯酒，何須身後千載名？ 
        "
李白,宣州謝朓樓餞彆校書叔雲,棄我去者，昨日之日不可留；亂我心者，今日之日多煩憂。長風萬裡送秋雁，對此可以酣高樓。蓬萊文章建安骨，中間小謝又清發。俱懷逸興壯思飛，欲上青天攬明月。抽刀斷水水更流，舉杯銷愁愁更愁。人生在世不稱意，明朝散發弄扁舟。
李白,憶秦娥·簫聲咽,簫聲咽，秦娥夢斷秦樓月。秦樓月，年年柳色，灞陵傷彆。樂遊原上清秋節，鹹陽古道音塵絕。音塵絕，西風殘照，漢家陵闕。
李白,玉階怨,玉階生白露，夜久侵羅襪。卻下水晶簾，玲瓏望秋月。
李白,古朗月行,小時不識月，呼作白玉盤。又疑瑤台鏡，飛在白雲端。仙人垂兩足，桂樹作團團。白兔搗藥成，問言與誰餐。蟾蜍蝕圓影，大明夜已殘。羿昔落九烏，天人清且安。陰精此淪惑，去去不足觀。憂來其如何，淒愴摧心肝。
李白,短歌行,白日何短短，百年苦易滿。蒼穹浩茫茫，萬劫太極長。麻姑垂兩鬢，一半已成霜。天公見玉女，大笑億千場。吾欲攬六龍，回車掛扶桑。北鬥酌美酒，勸龍各一觴。富貴非所願，與人駐顏光。
李白,從軍行,從軍玉門道，逐虜金微山。笛奏梅花曲，刀開明月環。鼓聲鳴海上，兵氣擁雲間。願斬單於首，長驅靜鐵關。
李白,秋思,春陽如昨日，碧樹鳴黃鸝。蕪然蕙草暮，颯爾涼風吹。天秋木葉下，月冷莎雞悲。坐愁群芳歇，白露凋華滋。
李白,秋思,燕支黃葉落，妾望自登台。海上碧雲斷，單於秋色來。胡兵沙塞合，漢使玉關回。征客無歸日，空悲蕙草摧。
李白,峨眉山月歌,峨眉山月半輪秋，影入平羌江水流。夜發清溪向三峽，思君不見下渝州。
李白,越中覽古,越王句踐破吳歸，義士還鄉儘錦衣。宮女如花滿春殿，隻今惟有鷓鴣飛。
李白,從軍行,百戰沙場碎鐵衣，城南已合數重圍。突營射殺呼延將，獨領殘兵千騎歸。
李白,獨坐敬亭山,合遝牽數峰，奔地鎮平楚。中間最高頂，髣髴接天語。
李白,客中行,蘭陵美酒鬱金香，玉碗盛來琥珀光。但使主人能醉客，不知何處是他鄉。
李白,送友人入蜀,見說蠶叢路，崎嶇不易行。山從人麵起，雲傍馬頭生。芳樹籠秦棧，春流繞蜀城。升沉應已定，不必問君平。
李白,贈孟浩然,吾愛孟夫子，風流天下聞。紅顏棄軒冕，白首臥鬆雲。醉月頻中聖，迷花不事君。高山安可仰，徒此揖清芬。
李白,白馬篇,"龍馬花雪毛，金鞍五陵豪。秋霜切玉劍，落日明珠袍。鬥雞事萬乘，軒蓋一何高。弓摧南山虎，手接太行猱。酒後競風采，三杯弄寶刀。殺人如剪草，劇孟同遊遨。發憤去函穀，從軍向臨洮。叱吒經百戰，匈奴儘奔逃。歸來使酒氣，未肯拜蕭曹。羞入原憲室，荒淫隱蓬蒿。
        "
李白,白頭吟,錦水東北流，波蕩雙鴛鴦。雄巢漢宮樹，雌弄秦草芳。寧同萬死碎綺翼，不忍雲間兩分張。此時阿嬌正嬌妒，獨坐長門愁日暮。但願君恩顧妾深，豈惜黃金買詞賦。相如作賦得黃金，丈夫好新多異心。一朝將聘茂陵女，文君因贈白頭吟。東流不作西歸水，落花辭條羞故林。兔絲固無情，隨風任傾倒。誰使女蘿枝，而來強縈抱。兩草猶一心，人心不如草。莫卷龍須席，從他生網絲。且留琥珀枕，或有夢來時。覆水再收豈滿杯，棄妾已去難重回。古來得意不相負，隻今惟見青陵台。
李白,金陵酒肆留彆,風吹柳花滿店香，吳姬壓酒喚客嘗。金陵子弟來相送，欲行不行各儘觴。請君試問東流水，彆意與之誰短長。
李白,勞勞亭,天下傷心處，勞勞送客亭。春風知彆苦，不遣柳條青。
李白,廬山謠寄盧侍禦虛舟,我本楚狂人，鳳歌笑孔丘。手持綠玉杖，朝彆黃鶴樓。五嶽尋仙不辭遠，一生好入名山遊。廬山秀出南鬥傍，屏風九疊雲錦張，影落明湖青黛光。金闕前開二峰長，銀河倒掛三石梁。香爐瀑布遙相望，回崖遝嶂淩蒼蒼。翠影紅霞映朝日，鳥飛不到吳天長。登高壯觀天地間，大江茫茫去不還。黃雲萬裡動風色，白波九道流雪山。好為廬山謠，興因廬山發。閒窺石鏡清我心，謝公行處蒼苔冇。早服還丹無世情，琴心三疊道初成。遙見仙人彩雲裡，手把芙蓉朝玉京。先期汗漫九垓上，願接盧敖遊太清。
李白,烏夜啼,黃雲城邊烏欲棲，歸飛啞啞枝上啼。機中織錦秦川女，碧紗如煙隔窗語。停梭悵然憶遠人，獨宿孤房淚如雨。
李白,妾薄命,漢帝寵阿嬌，貯之黃金屋。咳唾落九天，隨風生珠玉。寵極愛還歇，妒深情卻疏。長門一步地，不肯暫回車。雨落不上天，水覆難再收。君情與妾意，各自東西流。昔日芙蓉花，今成斷根草。以色事他人，能得幾時好。
李白,山中問答,問餘何意棲碧山，笑而不答心自閒。桃花流水窅然去，彆有天地非人間。
李白,送彆,鬥酒渭城邊，壚頭醉不眠。梨花千樹雪，楊葉萬條煙。惜彆傾壺醑，臨分贈馬鞭。看君潁上去，新月到應圓。
李白,送彆,水色南天遠，舟行若在虛。遷人發佳興，吾子訪閒居。日落看歸鳥，潭澄羨躍魚。聖朝思賈誼，應降紫泥書。
李白,聽蜀僧浚彈琴,蜀僧抱綠綺，西下峨眉峰。為我一揮手，如聽萬壑鬆。客心洗流水，餘響入霜鐘。不覺碧山暮，秋雲暗幾重。
李白,下終南山過斛斯山人宿置酒,暮從碧山下，山月隨人歸。卻顧所來徑，蒼蒼橫翠微。相攜及田家，童稚開荊扉。綠竹入幽徑，青蘿拂行衣。歡言得所憩，美酒聊共揮。長歌吟鬆風，曲儘河星稀。我醉君複樂，陶然共忘機。
李白,楊叛兒,君歌楊叛兒，妾勸新豐酒。何許最關人，烏啼白門柳。烏啼隱楊花，君醉留妾家。博山爐中沉香火，雙煙一氣淩紫霞。
李白,夜泊牛渚懷古,牛渚西江夜，青天無片雲。登舟望秋月，空憶謝將軍。餘亦能高詠，斯人不可聞。明朝掛帆席，楓葉落紛紛。
李白,遠彆離,遠彆離，古有皇英之二女，乃在洞庭之南，瀟湘之浦。海水直下萬裡深，誰人不言此離苦。日慘慘兮雲冥冥，猩猩啼煙兮鬼嘯雨。我縱言之將何補，皇穹竊恐不照餘之忠誠。雲憑憑兮欲吼怒，堯舜當之亦禪禹。君失臣兮龍為魚，權歸臣兮鼠變虎。或言堯幽囚，舜野死，九疑聯綿皆相似，重瞳孤墳竟何是。帝子泣兮綠雲間，隨風波兮去無還。慟哭兮遠望，見蒼梧之深山。蒼梧山崩湘水絕，竹上之淚乃可滅。
李白,怨情,美人卷珠簾，深坐顰蛾眉。但見淚痕濕，不知心恨誰。
李白,戰城南,去年戰，桑乾源。今年戰，蔥河道。洗兵條支海上波，放馬天山雪中草。萬裡長征戰，三軍儘衰老。匈奴以殺戮為耕作，古來唯見白骨黃沙田。秦家築城避胡處，[1]漢家還有烽火燃。烽火燃不息，征戰無已時。[2]野戰格鬥死，敗馬號鳴向天悲。鳥鳶啄人腸，銜飛上掛枯樹枝。[3]士卒塗草莽，將軍空爾為。乃知兵者是凶器，聖人不得已而用之。
李白,梁甫吟,"長嘯梁甫吟，何時見陽春？君不見，朝歌屠叟辭棘津，八十西來釣渭濱。寧羞白發照清水，逢時壯氣思經綸。廣張三千六百釣，風期暗與文王親。大賢虎變愚不測，當年頗似尋常人。君不見，高陽酒徒起草中，長揖山東隆準公。入門不拜逞雄辯，兩女輟洗來趨風。東下齊城七十二，指揮楚漢如旋蓬。狂客落魄尚如此，何況壯士當群雄！我欲攀龍見明主，雷公砰訇震天鼓。帝旁投壺多玉女，三時大笑開電光，倏爍晦冥起風雨。閶闔九門不可通，以額扣關閽者怒。白日不照我精誠，杞國無事憂天傾。猰貐磨牙競人肉，騶虞不折生草莖。手接飛猱搏雕虎，側足焦原未言苦。智者可卷愚者豪，世人見我輕鴻毛。力排南山三壯士，齊相殺之費二桃。吳楚弄兵無劇孟，亞夫咍爾為徒勞。梁甫吟，聲正悲。張公兩龍劍，神物合有時。風雲感會起屠釣，大人臲屼當安之。 
        "
李白,北風行,燭龍棲寒門，光曜猶旦開。日月照之何不及此，唯有北風號怒天上來。燕山雪花大如席，片片吹落軒轅台。幽州思婦十二月，停歌罷笑雙蛾摧。倚門望行人，念君長城苦寒良可哀。彆時提劍救邊去，遺此虎紋金鞞靫。中有一雙白羽箭，蜘蛛結網生塵埃。箭空在，人今戰死不複回。不忍見此物，焚之已成灰。黃河捧土尚可塞，北風雨雪恨難裁。
李白,陌上桑,美女渭橋東，春還事蠶作。五馬如飛龍，青絲結金絡。不知誰家子，調笑來相謔。妾本秦羅敷，玉顏豔名都。綠條映素手，采桑向城隅。使君且不顧，況複論秋胡。寒螿愛碧草，鳴鳳棲青梧。托心自有處，但怪傍人愚。徒令白日暮，高駕空踟躕。
李白,長歌行,"桃李得日開，榮華照當年。東風動百物，草木儘欲言。

枯枝無醜葉，涸水吐清泉。大力運天地，羲和無停鞭。

功名不早著，竹帛將何宣。桃李務青春，誰能貫白日。

富貴與神仙，蹉跎成兩失。金石猶銷鑠，風霜無久質。

畏落日月後，強歡歌與酒。秋霜不惜人，倏忽侵蒲柳。


        "
李白,襄陽歌,落日欲冇峴山西，倒著接籬花下迷。襄陽小兒齊拍手，攔街爭唱白銅鞮。傍人借問笑何事，笑殺山翁醉似泥。鸕鶿杓，鸚鵡杯。百年三萬六千日，一日須傾三百杯。遙看漢水鴨頭綠，恰似葡萄初醱醅。此江若變作春酒，壘麹便築糟丘台。千金駿馬換小妾，笑坐雕鞍歌落梅。車傍側掛一壺酒，鳳笙龍管行相催。鹹陽市中歎黃犬，何如月下傾金罍。君不見晉朝羊公一片石，龜頭剝落生莓苔。淚亦不能為之墮，心亦不能為之哀。清風朗月不用一錢買，玉山自倒非人推。舒州杓，力士鐺，李白與爾同死生。襄王雲雨今安在，江水東流猿夜聲。
李白,梁園吟,我浮黃雲去京闕，掛席欲進波連山。天長水闊厭遠涉，訪古始及平台間。平台為客憂思多，對酒遂作梁園歌。卻憶蓬池阮公詠，因吟淥水揚洪波。洪波浩蕩迷舊國，路遠西歸安可得。人生達命豈暇愁，且飲美酒登高樓。平頭奴子搖大扇，五月不熱疑清秋。玉盤楊梅為君設，吳鹽如花皎白雪。持鹽把酒但飲之，莫學夷齊事高潔。昔人豪貴信陵君，今人耕種信陵墳。荒城虛照碧山月，古木儘入蒼梧雲。梁王宮闕今安在，枚馬先歸不相待。舞影歌聲散綠池，空餘汴水東流海。沉吟此事淚滿衣，黃金買醉未能歸。連呼五白行六博，分曹賭酒酣馳輝。歌且謠，意方遠。東山高臥時起來，欲濟蒼生未應晚。
李白,清溪行  ( 一作宣州清溪 ),清溪清我心，水色異諸水。借問新安江，見底何如此。人行明鏡中，鳥度屏風裡。向晚猩猩啼，空悲遠遊子。
李白,古意,君為女蘿草，妾作兔絲花。輕條不自引，為逐春風斜。百丈托遠鬆，纏綿成一家。誰言會麵易，各在青山崖。女蘿發馨香，兔絲斷人腸。枝枝相糾結，葉葉競飄揚。生子不知根，因誰共芬芳。中巢雙翡翠，上宿紫鴛鴦。若識二草心，海潮亦可量。
李白,憶舊遊寄譙郡元參軍,憶昔洛陽董糟丘，為餘天津橋南造酒樓。黃金白璧買歌笑，一醉累月輕王侯。海內賢豪青雲客，就中與君心莫逆。回山轉海不作難，傾情倒意無所惜。我向淮南攀桂枝，君留洛北愁夢思。不忍彆，還相隨。相隨迢迢訪仙城，三十六曲水回縈。一溪初入千花明，萬壑度儘鬆風聲。銀鞍金絡倒平地，漢東太守來相迎。紫陽之真人，邀我吹玉笙。餐霞樓上動仙樂，嘈然宛似鸞鳳鳴。袖長管催欲輕舉，漢中太守醉起舞。手持錦袍覆我身，我醉橫眠枕其股。當筵意氣淩九霄，星離雨散不終朝，分飛楚關山水遙。餘既還山尋故巢，君亦歸家渡渭橋。君家嚴君勇貔虎，作尹並州遏戎虜。五月相呼度太行，摧輪不道羊腸苦。行來北涼歲月深，感君貴義輕黃金。瓊杯綺食青玉案，使我醉飽無歸心。時時出向城西曲，晉祠流水如碧玉。浮舟弄水簫鼓鳴，微波龍鱗莎草綠。興來攜妓恣經過，其若楊花似雪何。紅妝欲醉宜斜日，百尺清潭寫翠娥。翠娥嬋娟初月輝，美人更唱舞羅衣。清風吹歌入空去，歌曲自繞行雲飛。此時行樂難再遇，西遊因獻長楊賦。北闕青雲不可期，東山白首還歸去。渭橋南頭一遇君，酂台之北又離群。問餘彆恨知多少，落花春暮爭紛紛。言亦不可儘，情亦不可極。呼兒長跪緘此辭，寄君千裡遙相憶。
李白,南陵彆兒童入京,白酒新熟山中歸，黃雞啄黍秋正肥。呼童烹雞酌白酒，兒女嬉笑牽人衣。高歌取醉欲自慰，起舞落日爭光輝。遊說萬乘苦不早，著鞭跨馬涉遠道。會稽愚婦輕買臣，餘亦辭家西入秦。仰天大笑出門去，我輩豈是蓬蒿人。
李白,送彆,尋陽五溪水，沿洄直入巫山裡。勝境由來人共傳，君到南中自稱美。送君彆有八月秋，颯颯蘆花複益愁。雲帆望遠不相見，日暮長江空自流。
李白,答王十二寒夜獨酌有懷,昨夜吳中雪，子猷佳興發。萬裡浮雲卷碧山，青天中道流孤月。孤月滄浪河漢清，北鬥錯落長庚明。懷餘對酒夜霜白，玉床金井水崢嶸。人生飄忽百年內，且須酣暢萬古情。君不能狸膏金距學鬥雞，坐令鼻息吹虹霓。君不能學哥舒橫行青海夜帶刀，西屠石堡取紫袍。吟詩作賦北窗裡，萬言不直一杯水。世人聞此皆掉頭，有如東風射馬耳。魚目亦笑我，請與明月同。驊騮拳跼不能食，蹇驢得誌鳴春風。折楊皇華合流俗，晉君聽琴枉清角。巴人誰肯和陽春。楚地由來賤奇璞。黃金散儘交不成，自首為儒身被輕。一談一笑失顏色，蒼蠅貝錦喧謗聲。曾參豈是殺人者，讒言三及慈母驚。與君論心握君手，榮辱於餘亦何有。孔聖猶聞傷鳳麟，董龍更是何雞狗。一生傲岸苦不諧，恩疏媒勞誌多乖。嚴陵高揖漢天子，何必長劍拄頤事玉階。達亦不足貴，窮亦不足悲。韓信羞將絳灌比，禰衡恥逐屠沽兒。君不見李北海，英風豪氣今何在。君不見裴尚書，土墳三尺蒿棘居。少年早欲五湖去，見此彌將鐘鼎疏。
李白,與夏十二登嶽陽樓,樓觀嶽陽儘，川迥洞庭開。雁引愁心去，山銜好月來。雲間連下榻，天上接行杯。醉後涼風起，吹人舞袖回。
李白,訪戴天山道士不遇,犬吠水聲中，桃花帶雨濃。樹深時見鹿，溪午不聞鐘。野竹分青靄，飛泉掛碧峰。無人知所去，愁倚兩三鬆。
李白,雜詩,白日與明月，晝夜尚不閒。況爾悠悠人，安得久世間。傳聞海水上，乃有蓬萊山。玉樹生綠葉，靈仙每登攀。一食駐玄發，再食留紅顏。吾欲從此去，去之無時還。
李白,戰城南,戰地何昏昏。戰士如群蟻。氣重日輪紅。血染蓬蒿紫。烏烏銜人肉。食悶飛不起。昨日城上人。今日城下鬼。旗色如羅星。鼙聲殊未已。妾家夫與兒。俱在鼙聲裡。
李白,采蓮曲,若耶溪邊采蓮女，笑隔荷花共人語。日照新妝水底明，風飄香袖空中舉。岸上誰家遊冶郎，三三五五映垂楊。紫騮嘶入落花去，見此踟躕空斷腸。
李白,怨情,新人如花雖可寵，故人似玉由來重。花性飄揚不自持，玉心皎潔終不移。故人昔新今尚故，還見新人有故時。請看陳後黃金屋，寂寂珠簾生網絲。
李白,秋登宣城謝眺北樓,江城如畫裡，山曉望晴空。兩水夾明鏡，雙橋落彩虹。人煙寒橘柚，秋色老梧桐。誰念北樓上，臨風懷謝公。
李白,長門怨,天回北鬥掛西樓，金屋無人螢火流。月光欲到長門殿，彆作深宮一段愁。桂殿長愁不記春，黃金四屋起秋塵。夜懸明鏡青天上，獨照長門宮裡人。
李白,草書歌行,少年上人號懷素，草書天下稱獨步。墨池飛出北溟魚，筆鋒殺儘中山兔。八月九月天氣涼，酒徒詞客滿高堂。箋麻素絹排數廂，宣州石硯墨色光。吾師醉後倚繩床，須臾掃儘數千張。飄風驟雨驚颯颯，落花飛雪何茫茫。起來向壁不停手，一行數字大如鬥。怳怳如聞神鬼驚，時時隻見龍蛇走。左盤右蹙如驚電，狀同楚漢相攻戰。湖南七郡凡幾家，家家屏障書題遍。王逸少，張伯英，古來幾許浪得名。張顛老死不足數，我師此義不師古。古來萬事貴天生，何必要公孫大娘渾脫舞。
李白,江上吟,"木蘭之枻沙棠舟，玉簫金管坐兩頭。美酒樽中置千斛，載妓隨波任去留。仙人有待乘黃鶴，海客無心隨白鷗。屈平辭賦懸日月，楚王台榭空山丘。興酣落筆搖五嶽，詩成笑傲淩滄洲。功名富貴若長在，漢水亦應西北流。
"
李白,秋浦歌十七首,其一秋浦長似秋，蕭條使人愁。客愁不可度，行上東大樓。正西望長安，下見江水流。寄言向江水，汝意憶儂不。遙傳一掬淚，為我達揚州。其二秋浦猿夜愁，黃山堪白頭。清溪非隴水，翻作斷腸流。欲去不得去，薄遊成久遊。何年是歸日，雨淚下孤舟。其三秋浦錦駝鳥，人間天上稀。山雞羞淥水，不敢照毛衣。其四兩鬢入秋浦，一朝颯已衰。猿聲催白發，長短儘成絲。其五秋浦多白猿，超騰若飛雪。牽引條上兒，飲弄水中月。其六愁作秋浦客，強看秋浦花。山川如剡縣，風日似長沙。其七醉上山公馬，寒歌寧戚牛。空吟白石爛，淚滿黑貂裘。其八秋浦千重嶺，水車嶺最奇。天傾欲墮石，水拂寄生枝。其九江祖一片石，青天掃畫屏。題詩留萬古，綠字錦苔生。其十千千石楠樹，萬萬女貞林。山山白鷺滿，澗澗白猿吟。君莫向秋浦，猿聲碎客心。其十一邏人橫鳥道，[1]江祖出魚梁。水急客舟疾，[2]山花拂麵香。其十二水如一匹練，此地即平天。耐可乘明月，看花上酒船。其十三淥水淨素月，月明白鷺飛。郎聽采菱女，一道夜歌歸。其十四爐火照天地，紅星亂紫煙。赧郎明月夜，歌曲動寒川。其十五白發三千丈，緣愁似個長。不知明鏡裡，何處得秋霜。其十六秋浦田舍翁，采魚水中宿。妻子張白鷳，結罝映深竹。其十七祧波一步地，[3]了了語聲聞。黯與山僧彆，低頭禮白雲。
李白,日出入行,"日出東方隈，似從地底來。曆天又入海，六龍所舍安在哉？其始與終古不息，人非元氣安能與之久裴回。草不謝榮於春風，木不怨落於秋天。誰揮鞭策驅四運，萬物興歇皆自然。

羲和羲和，汝奚汩冇於荒淫之波。

魯陽何德，駐景揮戈。逆道違天，矯誣實多。

吾將囊括大塊，浩然與溟涬同科。


        "
李白,塞上曲,大漢無中策，匈奴犯渭橋。五原秋草綠，胡馬一何驕。命將征西極，橫行陰山側。燕支落漢家，婦女無華色。轉戰渡黃河，休兵樂事多。蕭條清萬裡，瀚海寂無波。
李白,烏棲曲,姑蘇台上烏棲時，吳王宮裡醉西施。吳歌楚舞歡未畢，青山欲銜半邊日。銀箭金壺漏水多，起看秋月墜江波。東方漸高奈樂何。
李白,天馬歌,天馬來出月支窟，背為虎文龍翼骨。嘶青雲，振綠發，蘭筋權奇走滅冇。騰昆侖，曆西極，四足無一蹶。雞鳴刷燕晡秣越，神行電邁躡慌惚。天馬呼，飛龍趨，目明長庚臆雙鳧。尾如流星首渴烏，口噴紅光汗溝朱。曾陪時龍躡天衢，羈金絡月照皇都。逸氣棱棱淩九區，白璧如山誰敢沽。回頭笑紫燕，但覺爾輩愚。天馬奔，戀君軒，駷躍驚矯浮雲翻。萬裡足躑躅，遙瞻閶闔門。不逢寒風子，誰采逸景孫。白雲在青天，丘陵遠崔嵬。鹽車上峻阪，倒行逆施畏日晚。伯樂翦拂中道遺，少儘其力老棄之。願逢田子方，惻然為我悲。雖有玉山禾，不能療苦饑。嚴霜五月凋桂枝，伏櫪銜冤摧兩眉。請君贖獻穆天子，猶堪弄影舞瑤池。
李白,上雲樂,金天之西，白日所冇。康老胡雛，生彼月窟。巉岩容儀，戍削風骨。碧玉炅炅雙目瞳，黃金拳拳兩鬢紅。華蓋垂下睫，嵩嶽臨上唇。不睹詭譎貌，豈知造化神。大道是文康之嚴父，元氣乃文康之老親。撫頂弄盤古，推車轉天輪。雲見日月初生時，鑄冶火精與水銀。陽烏未出穀，顧兔半藏身。女媧戲黃土，團作愚下人。散在六合間，濛濛若沙塵。生死了不儘，誰明此胡是仙真。西海栽若木，東溟植扶桑。彆來幾多時，枝葉萬裡長。中國有七聖，半路頹洪荒。陛下應運起，龍飛入鹹陽。赤眉立盆子，白水興漢光。叱吒四海動，洪濤為簸揚。舉足蹋紫微，天關自開張。老胡感至德，東來進仙倡。五色師子，九苞鳳凰。是老胡雞犬，鳴舞飛帝鄉。淋漓颯遝，進退成行。能胡歌，獻漢酒。跪雙膝，立兩肘。散花指天舉素手。拜龍顏，獻聖壽。北鬥戾，南山摧。天子九九八十一萬歲，長傾萬歲杯。
李白,擬古,融融白玉輝，映我青蛾眉。寶鏡似空水，落花如風吹。出門望帝子，蕩漾不可期。安得黃鶴羽，一報佳人知。
李白,玉壺吟,烈士擊玉壺，壯心惜暮年。三杯拂劍舞秋月，忽然高詠涕泗漣。鳳凰初下紫泥詔，謁帝稱觴登禦筵。揄揚九重萬乘主，謔浪赤墀青瑣賢。朝天數換飛龍馬，敕賜珊瑚白玉鞭。世人不識東方朔，大隱金門是謫仙。西施宜笑複宜顰，醜女效之徒累身。君王雖愛蛾眉好，無奈宮中妒殺人。
李白,金陵城西樓月下吟,金陵夜寂涼風發，獨上高樓望吳越。白雲映水搖空城，白露垂珠滴秋月。月下沉吟久不歸，古來相接眼中稀。解道澄江淨如練，令人長憶謝玄暉。
李白,白雲歌送劉十六歸山,楚山秦山皆白雲，白雲處處長隨君。長隨君，君入楚山裡，雲亦隨君渡湘水。湘水上，女蘿衣，白雲堪臥君早歸。
李白,悲歌行,悲來乎，悲來乎。主人有酒且莫斟，聽我一曲悲來吟。悲來不吟還不笑，天下無人知我心。君有數鬥酒，我有三尺琴。琴鳴酒樂兩相得，一杯不啻千鈞金。悲來乎，悲來乎。天雖長，地雖久，金玉滿堂應不守。富貴百年能幾何，死生一度人皆有。孤猿坐啼墳上月，且須一儘杯中酒。悲來乎，悲來乎。鳳凰不至河無圖，微子去之箕子奴。漢帝不憶李將軍，楚王放卻屈大夫。悲來乎，悲來乎。秦家李斯早追悔，虛名撥向身之外。範子何曾愛五湖，功成名遂身自退。劍是一夫用，書能知姓名。惠施不肯乾萬乘，卜式未必窮一經。還須黑頭取方伯，莫謾白首為儒生。·77·
李白,當塗趙炎少府粉圖山水歌,峨眉高出西極天，羅浮直與南溟連。名公繹思揮彩筆，驅山走海置眼前。滿堂空翠如可掃，赤城霞氣蒼梧煙。洞庭瀟湘意渺綿，三江七澤情洄沿。驚濤洶湧向何處，孤舟一去迷歸年。征帆不動亦不旋，飄如隨風落天邊。心搖目斷興難儘，幾時可到三山巔。西峰崢嶸噴流泉，橫石蹙水波潺湲。東崖合遝蔽輕霧，深林雜樹空芊綿。此中冥昧失晝夜，隱幾寂聽無鳴蟬。長鬆之下列羽客，對坐不語南昌仙。南昌仙人趙夫子，妙年曆落青雲士。訟庭無事羅眾賓，杳然如在丹青裡。五色粉圖安足珍，真仙可以全吾身。若待功成拂衣去，武陵桃花笑殺人。
李白,永王東巡歌十一首,永王正月東出師，天子遙分龍虎旗。樓船一舉風波靜，江漢翻為雁鶩池。三川北虜亂如麻，四海南奔似永嘉。但用東山謝安石，為君談笑靜胡沙。雷鼓嘈嘈喧武昌，雲旗獵獵過尋陽。秋毫不犯三吳悅，春日遙看五色光。龍蟠虎踞帝王州，帝子金陵訪古丘。春風試暖昭陽殿，明月還過鳷鵲樓。二帝巡遊俱未回，五陵鬆柏使人哀。諸侯不救河南地，更喜賢王遠道來。丹陽北固是吳關，畫出樓台雲水間。千岩烽火連滄海，兩岸旌旗繞碧山。王出三山按五湖，樓船跨海次陪都。戰艦森森羅虎士，征帆一一引龍駒。長風掛席勢難回，海動山傾古月摧。君看帝子浮江日，何似龍驤出峽來。祖龍浮海不成橋，漢武尋陽空射蛟。我王樓艦輕秦漢，卻似文皇欲渡遼。帝寵賢王入楚關，掃清江漢始應還。初從雲夢開朱邸，更取金陵作小山。試借君王玉馬鞭，指揮戎虜坐瓊筵。南風一掃胡塵靜，西入長安到日邊。
李白,上皇西巡南京歌十首,胡塵輕拂建章台，聖主西巡蜀道來。劍壁門高五千尺，石為樓閣九天開。九天開出一成都，萬戶千門入畫圖。草樹雲山如錦繡，秦川得及此間無。華陽春樹號新豐，行入新都若舊宮。柳色未饒秦地綠，花光不減上陽紅。誰道君王行路難，六龍西幸萬人歡。地轉錦江成渭水，天回玉壘作長安。萬國同風共一時，錦江何謝曲江池。石鏡更明天上月，後宮親得照蛾眉。濯錦清江萬裡流，雲帆龍舸下揚州。北地雖誇上林苑，南京還有散花樓。錦水東流繞錦城，星橋北掛象天星。四海此中朝聖主，峨眉山下列仙庭。秦開蜀道置金牛，漢水元通星漢流。天子一行遺聖跡，錦城長作帝王州。水綠天青不起塵，風光和暖勝三秦。萬國煙花隨玉輦，西來添作錦江春。劍閣重關蜀北門，上皇歸馬若雲屯。少帝長安開紫極，雙懸日月照乾坤。
李白,臨路歌,大鵬飛兮振八裔，中天摧兮力不濟。餘風激兮萬世，遊扶桑兮掛石袂。後人得之傳此，仲尼亡兮誰為出涕。
李白,雪讒詩贈友人,"嗟予沉迷，猖獗已久。五十知非，古人嘗有。立言補過，

庶存不朽。包荒匿瑕，蓄此頑醜。月出致譏，貽愧皓首。

感悟遂晚，事往日遷。白璧何辜，青蠅屢前。群輕折軸，

下沉黃泉。眾毛飛骨，上淩青天。萋斐暗成，貝錦粲然。

泥沙聚埃，珠玉不鮮。洪焰爍山，發自纖煙。蒼波蕩日，

起於微涓。交亂四國，播於八埏。拾塵掇蜂，疑聖猜賢。

哀哉悲夫，誰察予之貞堅。彼婦人之猖狂，

不如鵲之強強。彼婦人之淫昏，不如鶉之奔奔。

坦蕩君子，無悅簧言。擢發續罪，罪乃孔多。傾海流惡，

惡無以過。人生實難，逢此織羅。積毀銷金，沉憂作歌。

天未喪文，其如餘何。妲己滅紂，褒女惑周。天維蕩覆，

職此之由。漢祖呂氏，食其在傍。秦皇太後，毐亦淫荒。

螮蝀作昏，遂掩太陽。萬乘尚爾，匹夫何傷。辭殫意窮，

心切理直。如或妄談，昊天是殛。子野善聽，離婁至明。

神靡遁響，鬼無逃形。不我遐棄，庶昭忠誠。


        "
李白,江夏贈韋南陵冰,胡驕馬驚沙塵起，胡雛飲馬天津水。君為張掖近酒泉，我竄三色九千裡。天地再新法令寬，夜郎遷客帶霜寒。西憶故人不可見，東風吹夢到長安。寧期此地忽相遇，驚喜茫如墮煙霧。玉簫金管喧四筵，苦心不得申長句。昨日繡衣傾綠尊，病如桃李竟何言。昔騎天子大宛馬，今乘款段諸侯門。賴遇南平豁方寸，複兼夫子持清論。有似山開萬裡雲，四望青天解人悶。人悶還心悶，苦辛長苦辛。愁來飲酒二千石，寒灰重暖生陽春。山公醉後能騎馬，彆是風流賢主人。頭陀雲月多僧氣，山水何曾稱人意。不然鳴笳按鼓戲滄流，呼取江南女兒歌棹謳。我且為君槌碎黃鶴樓，君亦為吾倒卻鸚鵡洲。赤壁爭雄如夢裡，且須歌舞寬離憂。
李白,贈宣城宇文太守兼呈崔侍禦,白若白鷺鮮，清如清唳蟬。受氣有本性，不為外物遷。飲水箕山上，食雪首陽顛。回車避朝歌，掩口去盜泉。岧嶢廣成子，倜儻魯仲連。卓絕二公外，丹心無間然。昔攀六龍飛，今作百煉鉛。懷恩欲報主，投佩向北燕。彎弓綠弦開，滿月不憚堅。閒騎駿馬獵，一射兩虎穿。回旋若流光，轉背落雙鳶。胡虜三歎息，兼知五兵權。槍槍突雲將，卻掩我之妍。多逢剿絕兒，先著祖生鞭。據鞍空矍鑠，壯誌竟誰宣。蹉跎複來歸，憂恨坐相煎。無風難破浪，失計長江邊。危苦惜頹光，金波忽三圓。時遊敬亭上，閒聽鬆風眠。或弄宛溪月，虛舟信洄沿。顏公二十萬，儘付酒家錢。興發每取之，聊向醉中仙。過此無一事，靜談秋水篇。君從九卿來，水國有豐年。魚鹽滿市井，布帛如雲煙。下馬不作威，冰壺照清川。霜眉邑中叟，皆美太守賢。時時慰風俗，往往出東田。竹馬數小兒，拜迎白鹿前。含笑問使君，日晚可回旋。遂歸池上酌，掩抑清風弦。曾標橫浮雲，下撫謝脁肩。樓高碧海出，樹古青蘿懸。光祿紫霞杯，伊昔忝相傳。良圖掃沙漠，彆夢繞旌旃。富貴日成疏，願言杳無緣。登龍有直道，倚玉阻芳筵。敢獻繞朝策，思同郭泰船。何言一水淺，似隔九重天。崔生何傲岸，縱酒複談玄。身為名公子，英才苦迍邅。鳴鳳托高梧，淩風何翩翩。安知慕群客，彈劍拂秋蓮。
李白,沙丘城下寄杜甫,我來竟何事，高臥沙丘城。城邊有古樹，日夕連秋聲。魯酒不可醉，齊歌空複情。思君若汶水，浩蕩寄南征。
李白,寄東魯二稚子  在金陵作,吳地桑葉綠，吳蠶已三眠。我家寄東魯，誰種龜陰田。春事已不及，江行複茫然。南風吹歸心，飛墮酒樓前。樓東一株桃，枝葉拂青煙。此樹我所種，彆來向三年。桃今與樓齊，我行尚未旋。嬌女字平陽，折花倚桃邊。折花不見我，淚下如流泉。小兒名伯禽，與姊亦齊肩。雙行桃樹下，撫背複誰憐。念此失次第，肝腸日憂煎。裂素寫遠意，因之汶陽川。
李白,魯郡東石門送杜二甫,醉彆複幾日，登臨遍池台。何時石門路，重有金樽開。秋波落泗水，海色明徂徠。飛蓬各自遠，且儘手中杯。
李白,灞陵行送彆,送君灞陵亭，灞水流浩浩。上有無花之古樹，下有傷心之春草。我向秦人問路歧，雲是王粲南登之古道。古道連綿走西京，紫闕落日浮雲生。正當今夕斷腸處，黃鸝愁絕不忍聽.
李白,登太白峰,"西上太白峰，夕陽窮登攀。太白與我語，為我開天關。願乘泠風去，直出浮雲間。舉手可近月，前行若無山。一彆武功去，何時複更還？ 
        "
李白,秋下荊門,霜落荊門江樹空，布帆無恙掛秋風。此行不為鱸魚鱠，自愛名山入剡中。
李白,宿五鬆山下荀媼家,我宿五鬆下，寂寥無所歡。田家秋作苦，鄰女夜舂寒。跪進雕胡飯，月光明素盤。令人慚漂母，三謝不能餐。
李白,蘇台覽古,舊苑荒台楊柳新，菱歌清唱不勝春。隻今惟有西江月，曾照吳王宮裡人。
李白,經下邳圯橋懷張子房,子房未虎嘯，破產不為家。滄海得壯士，椎秦博浪沙。報韓雖不成，天地皆振動。潛匿遊下邳，豈曰非智勇。我來圯橋上，懷古欽英風。惟見碧流水，曾無黃石公。歎息此人去，蕭條徐泗空。
李白,山中與幽人對酌,兩人對酌山花開，一杯一杯複一杯。我醉欲眠卿且去，明朝有意抱琴來。
李白,對酒,勸君莫拒杯，春風笑人來。桃李如舊識，傾花向我開。流鶯啼碧樹，明月窺金罍。昨日朱顏子，今日白發催。棘生石虎殿，鹿走姑蘇台。自古帝王宅，城闕閉黃埃。君若不飲酒，昔人安在哉。
李白,宣城見杜鵑花,蜀國曾聞子規鳥，宣城還見杜鵑花。一叫一回腸一斷，三春三月憶三巴。
李白,對酒,蒲萄酒，金叵羅，吳姬十五細馬馱。青黛畫眉紅錦靴，道字不正嬌唱歌。玳瑁筵中懷裡醉，芙蓉帳底奈君何。
李白,哭晁卿衡,日本晁卿辭帝都，征帆一片繞蓬壺。明月不歸沉碧海，白雲愁色滿蒼梧。
李白,哭宣城善釀紀叟,紀叟黃泉裡，還應釀老春。夜台無曉日，沽酒與何人。
李白,長門怨二首,天回北鬥掛西樓，金屋無人螢火流。月光欲到長門殿，彆作深宮一段愁。桂殿長愁不記春，黃金四屋起秋塵。夜懸明鏡青天上，獨照長門宮裡人。
李白,清平調詞三首,雲想衣裳花相容，春風拂檻露華濃。若非群玉山頭見，會向瑤台月下逢。一枝穠豔露凝香，雲雨巫山枉斷腸。借問漢宮誰得似，可憐飛燕倚新妝。名花傾國兩相歡，長得君王帶笑看。解釋春風無限恨，沉香亭北倚闌乾。
李白,翰林讀書言懷，呈集賢諸學士,晨趨紫禁中，夕待金門詔。觀書散遺帙，探古窮至妙。片言苟會心，掩卷忽而笑。青蠅易相點，白雪難同調。本是疏散人，屢貽褊促誚。雲天屬清朗，林壑憶遊眺。或時清風來，閒倚欄下嘯。嚴光桐廬溪，謝客臨海嶠。功成謝人間，從此一投釣。
李白,塞下曲六首,五月天山雪，無花隻有寒。笛中聞折柳，春色未曾看。曉戰隨金鼓，宵眠抱玉鞍。願將腰下劍，直為斬樓蘭。天兵下北荒，胡馬欲南飲。橫戈從百戰，直為銜恩甚。握雪海上餐，拂沙隴頭寢。何當破月氏，然後方高枕。駿馬似風飆，鳴鞭出渭橋。彎弓辭漢月，插羽破天驕。陣解星芒儘，營空海霧消。功成畫麟閣，獨有霍嫖姚。白馬黃金塞，雲砂繞夢思。那堪愁苦節，遠憶邊城兒。螢飛秋窗滿，月度霜閨遲。摧殘梧桐葉，蕭颯沙棠枝。無時獨不見，流淚空自知。塞虜乘秋下，天兵出漢家。將軍分虎竹，戰士臥龍沙。邊月隨弓影，胡霜拂劍花。玉關殊未入，少婦莫長嗟。烽火動沙漠，連照甘泉雲。漢皇按劍起，還召李將軍。兵氣天上合，鼓聲隴底聞。橫行負勇氣，一戰淨妖氛。
李白,獨漉篇,"獨漉水中泥，水濁不見月。不見月尚可，水深行人冇。

越鳥從南來，胡鷹亦北度。我欲彎弓向天射，

惜其中道失歸路。落葉彆樹，飄零隨風。客無所托，

悲與此同。羅帷舒卷，似有人開。明月直入，無心可猜。

雄劍掛壁，時時龍鳴。不斷犀象，繡澀苔生。國恥未雪，

何由成名。神鷹夢澤，不顧鴟鳶。為君一擊，摶鵬九天。


        "
李白,胡無人,嚴風吹霜海草凋，筋乾精堅胡馬驕。漢家戰士三十萬，將軍兼領霍嫖姚。流星白羽腰間插，劍花秋蓮光出匣。天兵照雪下玉關，虜箭如沙射金甲。雲龍風虎儘交回，太白入月敵可摧。敵可摧，旄頭滅，履胡之腸涉胡血。懸胡青天上，埋胡紫塞傍。胡無人，漢道昌。
李白,相逢行,相逢紅塵內，高揖黃金鞭。萬戶垂楊裡，君家阿那邊。
李白,有所思,我思仙人，乃在碧海之東隅。海寒多天風，白波連山倒蓬壺。長鯨噴湧不可涉，撫心茫茫淚如珠。西來青鳥東飛去，願寄一書謝麻姑。
李白,公無渡河·黃河西來決昆侖,黃河西來決昆侖，咆哮萬裡觸龍門。波滔天，堯谘嗟。大禹理百川，兒啼不窺家。殺湍湮洪水，九州始蠶麻。其害乃去，茫然風沙。被發之叟狂而癡，清晨臨流欲奚為。旁人不惜妻止之，公無渡河苦渡之。虎可搏，河難憑，公果溺死流海湄。有長鯨白齒若雪山，公乎公乎掛罥於其間，箜篌所悲竟不還。
李白,上留田行,行至上留田，孤墳何崢嶸。積此萬古恨，春草不複生。悲風四邊來，腸斷白楊聲。借問誰家地，埋冇蒿裡塋。古老向餘言，言是上留田，蓬科馬鬣今已平。昔之弟死兄不葬，他人於此舉銘旌。一鳥死，百鳥鳴。一獸走，百獸驚。桓山之禽彆離苦，欲去回翔不能征。田氏倉卒骨肉分，青天白日摧紫荊。交柯之木本同形，東枝憔悴西枝榮。無心之物尚如此，參商胡乃尋天兵。孤竹延陵，讓國揚名。高風緬邈，頹波激清。尺布之謠，塞耳不能聽。
李白,鞠歌行,玉不自言如桃李，魚目笑之卞和恥。楚國青蠅何太多，連城白璧遭讒毀。荊山長號泣血人，忠臣死為刖足鬼。聽曲知甯戚，夷吾因小妻。秦穆五羊皮，買死百裡奚。洗拂青雲上，當時賤如泥。朝歌鼓刀叟，虎變磻溪中。一舉釣六合，遂荒營丘東。平生渭水曲，誰識此老翁。奈何今之人，雙目送飛鴻。
李白,獨不見,白馬誰家子，黃龍邊塞兒。天山三丈雪，豈是遠行時。春蕙忽秋草，莎雞鳴西池。風摧寒棕響，月入霜閨悲。憶與君彆年，種桃齊蛾眉。桃今百餘尺，花落成枯枝。終然獨不見，流淚空自知。
李白,君子有所思行,紫閣連終南，青冥天倪色。憑崖望鹹陽，宮闕羅北極。萬井驚畫出，九衢如弦直。渭水銀河清，橫天流不息。朝野盛文物，衣冠何翕赩。廄馬散連山，軍容威絕域。伊皋運元化，衛霍輸筋力。歌鐘樂未休，榮去老還逼。圓光過滿缺，太陽移中昃。不散東海金，何爭西飛匿。無作牛山悲，惻愴淚沾臆。
李白,出自薊北門行,"虜陣橫北荒，胡星曜精芒。羽書速驚電，烽火晝連光。虎竹救邊急，戎車森已行。明主不安席，按劍心飛揚。推轂出猛將，連旗登戰場。兵威衝絕漠，殺氣淩穹蒼。列卒赤山下，開營紫塞傍。途冬沙風緊，旌旗颯凋傷。畫角悲海月，征衣卷天霜。揮刃斬樓蘭，彎弓射賢王。單於一平蕩，種落自奔亡。收功報天子，行歌歸鹹陽。 
        "
李白,折楊柳,垂楊拂綠水，搖豔東風年。花明玉關雪，葉暖金窗煙。美人結長想，對此心淒然。攀條折春色，遠寄龍庭前。
李白,豫章行,胡風吹代馬，北擁魯陽關。吳兵照海雪，西討何時還。半渡上遼津，黃雲慘無顏。老母與子彆，呼天野草間。白馬繞旌旗，悲鳴相追攀。白楊秋月苦，早落豫章山。本為休明人，斬虜素不閒。豈惜戰鬥死，為君掃凶頑。精感石冇羽，豈雲憚險艱。樓船若鯨飛，波蕩落星灣。此曲不可奏，三軍鬢成斑。
李白,猛虎行  ( 此詩蕭士□雲是偽作 )  【上彬下,"朝作猛虎行，暮作猛虎吟。腸斷非關隴頭水，淚下不為雍門琴。旌旗繽紛兩河道，戰鼓驚山欲傾倒。秦人半作燕地囚，胡馬翻銜洛陽草。一輸一失關下兵，朝降夕叛幽薊城。巨鼇未斬海水動，魚龍奔走安得寧。頗似楚漢時，翻覆無定止。朝過博浪沙，暮入淮陰市。張良未遇韓信貧，劉項存亡在兩臣。暫到下邳受兵略，來投漂母作主人。賢哲棲棲古如此，今時亦棄青雲士。有策不敢犯龍鱗，竄身南國避胡塵。寶書長劍掛高閣，金鞍駿馬散故人。昨日方為宣城客，掣鈴交通二千石。有時六博快壯心，繞床三匝呼一擲。楚人每道張旭奇，心藏風雲世莫知。三吳邦伯多顧盼，四海雄俠皆相推。蕭曹曾作沛中吏，攀龍附鳳當有時。溧陽酒樓三月春，楊花漠漠愁殺人。胡人綠眼吹玉笛，吳歌白紵飛梁塵。丈夫相見且為樂，槌牛撾鼓會眾賓。我從此去釣東海，得魚笑寄情相親。
        "
李白,去婦詞  ( 一作顧況詩 ),古來有棄婦，棄婦有歸處。今日妾辭君，辭君遣何去。本家零落儘，慟哭來時路。憶昔未嫁君，聞君卻周旋。綺羅錦繡段，有贈黃金千。十五許嫁君，二十移所天。自從結發日未幾，離君緬山川。家家儘歡喜，孤妾長自憐。幽閨多怨思，盛色無十年。相思若循環，枕席生流泉。流泉咽不掃，獨夢關山道。及此見君歸，君歸妾已老。物情惡衰賤，新寵方妍好。掩淚出故房，傷心劇秋草。自妾為君妻，君東妾在西。羅幃到曉恨，玉貌一生啼。自從離彆久，不覺塵埃厚。嘗嫌玳瑁孤，猶羨鴛鴦偶。歲華逐霜霰，賤妾何能久。寒沼落芙蓉，秋風散楊柳。以比憔悴顏，空持舊物還。餘生欲何寄，誰肯相牽攀。君恩既斷絕，相見何年月。悔傾連理杯，虛作同心結。女蘿附青鬆，貴欲相依投。浮萍失綠水，教作若為流。不歎君棄妾，自歎妾緣業。憶昔初嫁君，小姑才倚床。今日妾辭君，小姑如妾長。回頭語小姑，莫嫁如兄夫。第一百六十六卷
李白,扶風豪士歌,洛陽三月飛胡沙，洛陽城中人怨嗟。天津流水波赤血，白骨相撐如亂麻。我亦東奔向吳國，浮雲四塞道路賒。東方日出啼早鴉，城門人開掃落花。梧桐楊柳拂金井，來醉扶風豪士家。扶風豪士天下奇，意氣相傾山可移。作人不倚將軍勢，飲酒豈顧尚書期。雕盤綺食會眾客，吳歌趙舞香風吹。原嘗春陵六國時，開心寫意君所知。堂中各有三千士，明日報恩知是誰。撫長劍，一揚眉，清水白石何離離。脫吾帽，向君笑。飲君酒，為君吟。張良未逐赤鬆去，橋邊黃石知我心。
李白,書情題蔡舍人雄,嘗高謝太傅，攜妓東山門。楚舞醉碧雲，吳歌斷清猿。暫因蒼生起，談笑安黎元。餘亦愛此人，丹霄冀飛翻。遭逢聖明主，敢進興亡言。白璧竟何辜，青蠅遂成冤。一朝去京國，十載客梁園。猛犬吠九關，殺人憤精魂。皇穹雪冤枉，白日開氛昏。泰階得夔龍，桃李滿中原。倒海索明月，淩山采芳蓀。愧無橫草功，虛負雨露恩。跡謝雲台閣，心隨天馬轅。夫子王佐才，而今複誰論。層飆振六翮，不日思騰騫。我縱五湖棹，煙濤恣崩奔。夢釣子陵湍，英風緬猶存。彼希客星隱，弱植不足援。千裡一回首，萬裡一長歌。黃鶴不複來，清風愁奈何。舟浮瀟湘月，山倒洞庭波。投汨笑古人，臨濠得天和。閒時田畝中，搔背牧雞鵝。彆離解相訪，應在武陵多。
李白,敘舊贈江陽宰陸調,泰伯讓天下，仲雍揚波濤。清風蕩萬古，跡與星辰高。開吳食東溟，陸氏世英髦。多君秉古節，嶽立冠人曹。風流少年時，京洛事遊遨。腰間延陵劍，玉帶明珠袍。我昔鬥雞徒，連延五陵豪。邀遮相組織，嗬嚇來煎熬。君開萬叢人，鞍馬皆辟易。告急清憲台，脫餘北門厄。間宰江陽邑，翦棘樹蘭芳。城門何肅穆，五月飛秋霜。好鳥集珍木，高才列華堂。時從府中歸，絲管儼成行。但苦隔遠道，無由共銜觴。江北荷花開，江南楊梅熟。正好飲酒時，懷賢在心目。掛席拾海月，乘風下長川。多沽新豐醁，滿載剡溪船。中途不遇人，直到爾門前。大笑同一醉，取樂平生年。
李白,贈從孫義興宰銘,天子思茂宰，天枝得英才。朗然清秋月，獨出映吳台。落筆生綺繡，操刀振風雷。蠖屈雖百裡，鵬鶱望三台。退食無外事，琴堂向山開。綠水寂以閒，白雲有時來。河陽富奇藻，彭澤縱名杯。所恨不見之，猶如仰昭回。元惡昔滔天，疲人散幽草。驚川無活鱗，舉邑罕遺老。誓雪會稽恥，將奔宛陵道。亞相素所重，投刃應桑林。獨坐傷激揚，神融一開襟。弦歌欣再理，和樂醉人心。蠹政除害馬，傾巢有歸禽。壺漿候君來，聚舞共謳吟。農人棄蓑笠，蠶女墮纓簪。歡笑相拜賀，則知惠愛深。曆職吾所聞，稱賢爾為最。化洽一邦上，名馳三江外。峻節貫雲霄，通方堪遠大。能文變風俗，好客留軒蓋。他日一來遊，因之嚴光瀨。
李白,贈張相鎬其一    時逃難在宿鬆山作,神器難竊弄，天狼窺紫宸。六龍遷白日，四海暗胡塵。昊穹降元宰，君子方經綸。澹然養浩氣，欻起持大鈞。秀骨象山嶽，英謀合鬼神。佐漢解鴻門，生唐為後身。擁旄秉金鉞，伐鼓乘朱輪。虎將如雷霆，總戎向東巡。諸侯拜馬首，猛士騎鯨鱗。澤被魚鳥悅，令行草木春。聖智不失時，建功及良辰。醜虜安足紀，可貽幗與巾。倒瀉溟海珠，儘為入幕珍。馮異獻赤伏，鄧生倏來臻。庶同昆陽舉，再睹漢儀新。昔為管將鮑，中奔吳隔秦。一生欲報主，百代思榮親。其事竟不就，哀哉難重陳。臥病宿鬆山，蒼茫空四鄰。風雲激壯誌，枯槁驚常倫。聞君自天來，目張氣益振。亞夫得劇孟，敵國空無人。捫虱對桓公，願得論悲辛。大塊方噫氣，何辭鼓青蘋。斯言倘不合，歸老漢江濱。
李白,贈宣城趙太守悅,趙得寶符盛，山河功業存。三千堂上客，出入擁平原。六國揚清風，英聲何喧喧。大賢茂遠業，虎竹光南藩。錯落千丈鬆，虯龍盤古根。枝下無俗草，所植唯蘭蓀。憶在南陽時，始承國士恩。公為柱下史，脫繡歸田園。伊昔簪白筆，幽都逐遊魂。持斧冠三軍，霜清天北門。差池宰兩邑，鶚立重飛翻。焚香入蘭台，起草多芳言。夔龍一顧重，矯翼淩翔鵷。赤縣揚雷聲，強項聞至尊。驚飆頹秀木，跡屈道彌敦。出牧曆三郡，所居猛獸奔。遷人同衛鶴，謬上懿公軒。自笑東郭履，側慚狐白溫。閒吟步竹石，精義忘朝昏。憔悴成醜士，風雲何足論。獼猴騎土牛，羸馬夾雙轅。願借羲皇景，為人照覆盆。溟海不振蕩，何由縱鵬鯤。所期玄津白，倜儻假騰鶱。
李白,聞丹丘子於城北營石門幽居中有高鳳遺跡仆離,春華滄江月，秋色碧海雲。離居盈寒暑，對此長思君。思君楚水南，望君淮山北。夢魂雖飛來，會麵不可得。疇昔在嵩陽，同衾臥羲皇。綠蘿笑簪紱，丹壑賤岩廊。晚途各分析，乘興任所適。仆在雁門關，君為峨眉客。心懸萬裡外，影滯兩鄉隔。長劍複歸來，相逢洛陽陌。陌上何喧喧，都令心意煩。迷津覺路失，托勢隨風翻。以茲謝朝列，長嘯歸故園。故園恣閒逸，求古散縹帙。久欲入名山，婚娶殊未畢。人生信多故，世事豈惟一。念此憂如焚，悵然若有失。聞君臥石門，宿昔契彌敦。方從桂樹隱，不羨桃花源。高風起遐曠，幽人跡複存。鬆風清瑤瑟，溪月湛芳樽。安居偶佳賞，丹心期此論。
李白,秋日魯郡堯祠亭上宴彆杜補闕範侍禦,我覺秋興逸，誰雲秋興悲。山將落日去，水與晴空宜。魯酒白玉壺，送行駐金羈。歇鞍憩古木，解帶掛橫枝。歌鼓川上亭，曲度神飆吹。雲歸碧海夕，雁冇青天時。相失各萬裡，茫然空爾思。
李白,金鄉送韋八之西京,客自長安來，還歸長安去。狂風吹我心，西掛鹹陽樹。此情不可道，此彆何時遇。望望不見君，連山起煙霧。
李白,送楊山人歸嵩山,我有萬古宅，嵩陽玉女峰。長留一片月，掛在東溪鬆。爾去掇仙草，菖蒲花紫茸。歲晚或相訪，青天騎白龍。
李白,金門答蘇秀才,君還石門日，朱火始改木。春草如有情，山中尚含綠。折芳愧遙憶，永路當日勖。遠見故人心，平生以此足。巨海納百川，麟閣多才賢。獻書入金闕，酌醴奉瓊筵。屢忝白雲唱，恭聞黃竹篇。恩光照拙薄，雲漢希騰遷。銘鼎倘雲遂，扁舟方渺然。我留在金門，君去臥丹壑。未果三山期，遙欣一丘樂。玄珠寄象罔，赤水非寥廓。願狎東海鷗，共營西山藥。棲岩君寂滅，處世餘龍蠖。良辰不同賞，永日應閒居。鳥吟簷間樹，花落窗下書。緣溪見綠筱，隔岫窺紅蕖。采薇行笑歌，眷我情何已。月出石鏡間，鬆鳴風琴裡。得心自虛妙，外物空頹靡。身世如兩忘，從君老煙水。
李白,答高山人兼呈權顧二侯,虹霓掩天光，哲後起康濟。應運生夔龍，開元掃氛翳。太微廓金鏡，端拱清遐裔。輕塵集嵩嶽，虛點盛明意。謬揮紫泥詔，獻納青雲際。讒惑英主心，恩疏佞臣計。彷徨庭闕下，歎息光陰逝。未作仲宣詩，先流賈生涕。掛帆秋江上，不為雲羅製。山海向東傾，百川無儘勢。我於鴟夷子，相去千餘歲。運闊英達稀，同風遙執袂。登艫望遠水，忽見滄浪枻。高士何處來，虛舟渺安係。衣貌本淳古，文章多佳麗。延引故鄉人，風義未淪替。顧侯達語默，權子識通蔽。曾是無心雲，俱為此留滯。雙萍易飄轉，獨鶴思淩曆。明晨去瀟湘，共謁蒼梧帝。
李白,九日登山,淵明歸去來，不與世相逐。為無杯中物，遂偶本州牧。因招白衣人，笑酌黃花菊。我來不得意，虛過重陽時。題輿何俊發，遂結城南期。築土按響山，俯臨宛水湄。胡人叫玉笛，越女彈霜絲。自作英王胄，斯樂不可窺。赤鯉湧琴高，白龜道馮夷。靈仙如仿佛，奠酹遙相知。古來登高人，今複幾人在。滄洲違宿諾，明日猶可待。連山似驚波，合遝出溟海。揚袂揮四座，酩酊安所知。齊歌送清揚，起舞亂參差。賓隨落葉散，帽逐秋風吹。彆後登此台，願言長相思。
李白,九日,今日雲景好，水綠秋山明。攜壺酌流霞，搴菊泛寒榮。地遠鬆石古，風揚弦管清。窺觴照歡顏，獨笑還自傾。落帽醉山月，空歌懷友生。
李白,冬夜醉宿龍門覺起言誌,醉來脫寶劍，旅憩高堂眠。中夜忽驚覺，起立明燈前。開軒聊直望，曉雪河冰壯。哀哀歌苦寒，鬱鬱獨惆悵。傅說版築臣，李斯鷹犬人。欻起匡社稷，寧複長艱辛。而我胡為者，歎息龍門下。富貴未可期，殷憂向誰寫。去去淚滿襟，舉聲梁甫吟。青雲當自致，何必求知音。
李白,自遣,對酒不覺暝，落花盈我衣。醉起步溪月，鳥還人亦稀。
李白,感興其一,瑤姬天帝女，精彩化朝雲。宛轉入宵夢，無心向楚君。錦衾抱秋月，綺席空蘭芬。茫昧竟誰測，虛傳宋玉文。洛浦有宓妃，飄颻雪爭飛。輕雲拂素月，了可見清輝。解珮欲西去，含情詎相違。香塵動羅襪，綠水不沾衣。陳王徒作賦，神女豈同歸。好色傷大雅，多為世所譏。裂素持作書，將寄萬裡懷。眷眷待遠信，竟歲無人來。征鴻務隨陽，又不為我棲。委之在深篋，蠹魚壞其題。何如投水中，流落他人開。不惜他人開，但恐生是非。十五遊神仙，仙遊未曾歇。吹笙坐鬆風，泛瑟窺海月。西山玉童子，使我煉金骨。欲逐黃鶴飛，相呼向蓬闕。西國有美女，結樓青雲端。蛾眉豔曉月，一笑傾城歡。高節不可奪，炯心如凝丹。常恐彩色晚，不為人所觀。安得配君子，共乘雙飛鸞。嘉穀隱豐草，草深苗且稀。農夫既不異，孤穗將安歸。常恐委疇隴，忽與秋蓬飛。烏得薦宗廟，為君生光輝。
李白,觀獵,太守耀清威，乘閒弄晚暉。江沙橫獵騎，山火繞行圍。箭逐雲鴻落，鷹隨月兔飛。不知白日暮，歡賞夜方歸。
李白,春怨,白馬金羈遼海東，羅帷繡被臥春風。落月低軒窺燭儘，飛花入戶笑床空。
李白,閨情,流水去絕國，浮雲辭故關。水或戀前浦，雲猶歸舊山。恨君流沙去，棄妾漁陽間。玉箸夜垂流，雙雙落朱顏。黃鳥坐相悲，綠楊誰更攀。織錦心草草，挑燈淚斑斑。窺鏡不自識，況乃狂夫還。
李白,望夫石,仿佛古容儀，含愁帶曙輝。露如今日淚，苔似昔年衣。有恨同湘女，無言類楚妃。寂然芳靄內，猶若待夫歸。
李白,鞠歌行,麗莫似漢宮妃，謙莫似黃家女。黃女持謙齒發高，漢妃恃麗天庭去。人生容德不自保，聖人安用推天道。君不見蔡澤嵌枯詭怪之形狀，大言直取秦丞相。又不見田千秋才智不出人，一朝富貴如有神。二侯行事在方冊，泣麟老人終困厄。夜光抱恨良歎悲，日月逝矣吾何之。
李白,夜下征虜亭,船下廣陵去，月明征虜亭。山花如繡頰，江火似流螢。
李白,闕題,朝披夢澤雲，笠釣青茫茫。暮跨紫鱗去，海氣侵肌涼。
李白,闕題,庭中繁樹乍含芳，紅錦重重翦作囊。還合炎蒸留爍景，題來渭得好篇章。
李白,軍行,騮馬新跨白玉鞍，戰罷沙場月色寒。城頭鐵鼓聲猶震，匣裡金刀血未乾。
李白,白鳩辭,"鏗鳴鐘，考朗鼓。歌白鳩，引拂舞。白鳩之白誰與鄰，

霜衣雪襟誠可珍。含哺七子能平均。食不咽，性安馴。

首農政，鳴陽春。天子刻玉杖，鏤形賜耆人。

白鷺亦白非純真，外潔其色心匪仁。闕五德，無司晨，

胡為啄我葭下之紫鱗。鷹鸇雕鶚，貪而好殺。

鳳凰雖大聖，不願以為臣。


        "
李白,長相思二首,長相思，在長安。絡緯秋啼金井欄，微霜淒淒簟色寒。孤燈不明思欲絕，卷帷望月空長歎，美人如花隔雲端。上有青冥之長天，下有淥水之波瀾。天長路遠魂飛苦，夢魂不到關山難。長相思，摧心肝。日色欲儘花含煙，月明欲素愁不眠。趙瑟初停鳳凰柱，蜀琴欲奏鴛鴦弦。此曲有意無人傳，願隨春風寄燕然。憶君迢迢隔青天，昔時橫波目，今作流淚泉。不信妾腸斷，歸來看取明鏡前。
李白,結客少年場行,紫燕黃金瞳，啾啾搖綠騣。平明相馳逐，結客洛門東。少年學劍術，淩轢白猿公。珠袍曳錦帶，匕首插吳鴻。由來萬夫勇，挾此生雄風。托交從劇孟，買醉入新豐。笑儘一杯酒，殺人都市中。羞道易水寒，從令日貫虹。燕丹事不立，虛冇秦帝宮。舞陽死灰人，安可與成功。
李白,送賀賓客歸越,鏡湖流水漾清波，狂客歸舟逸興多。山陰道士如相見，應寫黃庭換白鵝。
李白,古風其十八,天津三月時。千門桃與李。朝為斷腸花。暮逐東流水。前水複後水。古今相續流。新人非舊人。年年橋上遊。雞鳴海色動。謁帝羅公侯。月落西上陽。餘輝半城樓。衣冠照雲日。朝下散皇州。鞍馬如飛龍。黃金絡馬頭。行人皆辟易。誌氣橫嵩丘。入門上高堂。列鼎錯珍羞。香風引趙舞。清管隨齊謳。七十紫鴛鴦。雙雙戲庭幽。行樂爭晝夜。自言度千秋。功成身不退。自古多愆尤。黃犬空歎息。綠珠成釁讎。何如鴟夷子。散發棹扁舟。(棹一作弄)
李白,上之回,"三十六離宮，樓台與天通。閣道步行月，美人愁煙空。

恩疏寵不及，桃李傷春風。淫樂意何極，金輿向回中。

萬乘出黃道，千旗揚彩虹。前軍細柳北，後騎甘泉東。

豈問渭川老，寧邀襄野童。秋暮瑤池宴，歸來樂未窮。


        "
李白,白紵辭 其一,揚清歌，發皓齒，北方佳人東鄰子。且吟白紵停綠水，長袖拂麵為君起。寒雲夜卷霜海空，胡風吹天飄塞鴻。玉顏滿堂樂未終，館娃日落歌吹濛。月寒江清夜沉沉，美人一笑千黃金。垂羅舞縠揚哀音，郢中白雪且莫吟，子夜吳歌動君心。動君心，冀君賞。願作天池雙鴛鴦，一朝飛去青雲上。吳刀剪彩縫舞衣，明妝麗服奪春暉。揚眉轉袖若雪飛，傾城獨立世所稀。激楚結風醉忘歸，高堂月落燭已微，玉釵掛纓君莫違。
李白,白紵辭 其二,館娃日落歌吹深。月寒江清夜沉沉。美人一笑千黃金。垂羅舞縠揚哀音。郢中白雪且莫吟。子夜吳歌動君心。動君心。冀君賞。願作天池雙鴛鴦。一朝飛去青雲上。
李白,東海有勇婦  代關中有賢女,梁山感杞妻，慟哭為之傾。金石忽暫開，都由激深情。東海有勇婦，何慚蘇子卿。學劍越處子，超然若流星。損軀報夫仇，萬死不顧生。白刃耀素雪，蒼天感精誠。十步兩躩躍，三呼一交兵。斬首掉國門，蹴踏五藏行。豁此伉儷憤，粲然大義明。北海李使君，飛章奏天庭。舍罪警風俗，流芳播滄瀛。名在列女籍，竹帛已光榮。淳於免詔獄，漢主為緹縈。津妾一棹歌，脫父於嚴刑。十子若不肖，不如一女英。豫讓斬空衣，有心竟無成。要離殺慶忌，壯夫所素輕。妻子亦何辜，焚之買虛聲。豈如東海婦，事立獨揚名。
李白,北上行,北上何所苦，北上緣太行。磴道盤且峻，巉岩淩穹蒼。馬足蹶側石，車輪摧高岡。沙塵接幽州，烽火連朔方。殺氣毒劍戟，嚴風裂衣裳。奔鯨夾黃河，鑿齒屯洛陽。前行無歸日，返顧思舊鄉。慘戚冰雪裡，悲號絕中腸。尺布不掩體，皮膚劇枯桑。汲水澗穀阻，采薪隴阪長。猛虎又掉尾，磨牙皓秋霜。草木不可餐，饑飲零露漿。歎此北上苦，停驂為之傷。何日王道平，開顏睹天光。
李白,紫騮馬,紫騮行且嘶，雙翻碧玉蹄。臨流不肯渡，似惜錦障泥。白雪關山遠，黃雲海戍迷。揮鞭萬裡去，安得念春閨。
李白,笑歌行  ( 以下二首  蘇軾雲是偽作 ),笑矣乎，笑矣乎。君不見曲如鉤，古人知爾封公侯。君不見直如弦，古人知爾死道邊。張儀所以隻掉三寸舌，蘇秦所以不墾二頃田。笑矣乎，笑矣乎。君不見滄浪老人歌一曲，還道滄浪濯吾足。平生不解謀此身，虛作離騷遣人讀。笑矣乎，笑矣乎。趙有豫讓楚屈平，賣身買得千年名。巢由洗耳有何益，夷齊餓死終無成。君愛身後名，我愛眼前酒。飲酒眼前樂，虛名何處有。男兒窮通當有時，曲腰向君君不知。猛虎不看幾上肉，洪爐不鑄囊中錐。笑矣乎，笑矣乎。寧武子，朱買臣，扣角行歌背負薪。今日逢君君不識，豈得不如佯狂人。
李白,江夏行,憶昔嬌小姿，春心亦自持。為言嫁夫婿，得免長相思。誰知嫁商賈，令人卻愁苦。自從為夫妻，何曾在鄉土。去年下揚州，相送黃鶴樓。眼看帆去遠，心逐江水流。隻言期一載，誰謂曆三秋。使妾腸欲斷，恨君情悠悠。東家西舍同時發，北去南來不逾月。未知行李遊何方，作個音書能斷絕。適來往南浦，欲問西江船。正見當壚女，紅妝二八年。一種為人妻，獨自多悲淒。對鏡便垂淚，逢人隻欲啼。不如輕薄兒，旦暮長相隨。悔作商人婦，青春長彆離。如今正好同歡樂，君去容華誰得知。
李白,贈清漳明府侄聿,"我李百萬葉，柯條布中州。天開青雲器，日為蒼生憂。

小邑且割雞，大刀佇烹牛。雷聲動四境，惠與清漳流。

弦歌詠唐堯，脫落隱簪組。心和得天真，風俗猶太古。

牛羊散阡陌，夜寢不扃戶。問此何以然，賢人宰吾土。

舉邑樹桃李，垂陰亦流芬。河堤繞綠水，桑柘連青雲。

趙女不冶容，提籠晝成群。繰絲鳴機杼，百裡聲相聞。

訟息鳥下階，高臥披道帙。蒲鞭掛簷枝，示恥無撲抶.

琴清月當戶，人寂風入室。長嘯一無言，陶然上皇逸。

白玉壺冰水，壺中見底清。清光洞毫發，皎潔照群情。

趙北美佳政，燕南播高名。過客覽行謠，因之誦德聲。


        "
李白,贈彆從甥高五,魚目高泰山，不如一璵璠。賢甥即明月，聲價動天門。能成吾宅相，不減魏陽元。自顧寡籌略，功名安所存。五木思一擲，如繩係窮猿。櫪中駿馬空，堂上醉人喧。黃金久已罄，為報故交恩。聞君隴西行，使我驚心魂。與爾共飄颻，雲天各飛翻。江水流或卷，此心難具論。貧家羞好客，語拙覺辭繁。三朝空錯莫，對飯卻慚冤。自笑我非夫，生事多契闊。蓄積萬古憤，向誰得開豁。天地一浮雲，此身乃毫末。忽見無端倪，太虛可包括。去去何足道，臨歧空複愁。肝膽不楚越，山河亦衾裯。雲龍若相從，明主會見收。成功解相訪，溪水桃花流。
李白,贈僧崖公,昔在朗陵東，學禪白眉空。大地了鏡徹，回旋寄輪風。攬彼造化力，持為我神通。晚謁泰山君，親見日冇雲。中夜臥山月，拂衣逃人群。授餘金仙道，曠劫未始聞。冥機發天光，獨朗謝垢氛。虛舟不係物，觀化遊江濆。江濆遇同聲，道崖乃僧英。說法動海嶽，遊方化公卿。手秉玉麈尾，如登白樓亭。微言注百川，亹亹信可聽。一風鼓群有，萬籟各自鳴。啟閉八窗牖，托宿掣電霆。自言曆天台，搏壁躡翠屏。淩兢石橋去，恍惚入青冥。昔往今來歸，絕景無不經。何日更攜手，乘杯向蓬瀛。
李白,贈從弟南平太守之遙其一,少年不得意，落魄無安居。願隨任公子，欲釣吞舟魚。常時飲酒逐風景，壯心遂與功名疏。蘭生穀底人不鋤，雲在高山空卷舒。漢家天子馳駟馬，赤軍蜀道迎相如。天門九重謁聖人，龍顏一解四海春。彤庭左右呼萬歲，拜賀明主收沉淪。翰林秉筆回英眄，麟閣崢嶸誰可見。承恩初入銀台門，著書獨在金鑾殿。龍鉤雕鐙白玉鞍，象床綺席黃金盤。當時笑我微賤者，卻來請謁為交歡。一朝謝病遊江海，疇昔相知幾人在。前門長揖後門關，今日結交明日改。愛君山嶽心不移，隨君雲霧迷所為。夢得池塘生春草，使我長價登樓詩。彆後遙傳臨海作，可見羊何共和之。
李白,贈張相鎬其二,本家隴西人。先為漢邊將。功略蓋天地。名飛青雲上。苦戰竟不侯。當年頗惆悵。世傳崆峒勇。氣激金風壯。英烈遺厥孫。百代神猶王。十五觀奇書。作賦淩相如。龍顏惠殊寵。麟閣憑天居。晚途未雲已。蹭蹬遭讒毀。想象晉末時。崩騰胡塵起。衣冠陷鋒鏑。戎虜盈朝市。石勒窺神州。劉聰劫天子。撫劍夜吟嘯。雄心日千裡。誓欲斬鯨鯢。澄清洛陽水。六合灑霖雨。萬物無雕枯。我揮一杯水。自笑何區區。因人恥成事。貴欲決良圖。滅虜不言功。飄然陟蓬壺。惟有安期舄。留之滄海隅。
李白,於五鬆山贈南陵常讚府,為草當作蘭，為木當作鬆。蘭秋香風遠，鬆寒不改容。鬆蘭相因依，蕭艾徒豐茸。雞與雞並食，鸞與鸞同枝。揀珠去沙礫，但有珠相隨。遠客投名賢，真堪寫懷抱。若惜方寸心，待誰可傾倒。虞卿棄趙相，便與魏齊行。海上五百人，同日死田橫。當時不好賢，豈傳千古名。願君同心人，於我少留情。寂寂還寂寂，出門迷所適。長鋏歸來乎，秋風思歸客。
李白,自梁園至敬亭山見會公談陵陽山水兼期同遊因,我隨秋風來，瑤草恐衰歇。中途寡名山，安得弄雲月。渡江如昨日，黃葉向人飛。敬亭愜素尚，弭棹流清輝。冰穀明且秀，陵巒抱江城。粲粲吳與史，衣冠耀天京。水國饒英奇，潛光臥幽草。會公真名僧，所在即為寶。開堂振白拂，高論橫青雲。雪山掃粉壁，墨客多新文。為餘話幽棲，且述陵陽美。天開白龍潭，月映清秋水。黃山望石柱，突兀誰開張。黃鶴久不來，子安在蒼茫。東南焉可窮，山鳥飛絕處。稠疊千萬峰，相連入雲去。聞此期振策，歸來空閉關。相思如明月，可望不可攀。何當移白足，早晚淩蒼山。且寄一書劄，令予解愁顏。
李白,贈從弟冽,楚人不識鳳，重價求山雞。獻主昔雲是，今來方覺迷。自居漆園北，久彆鹹陽西。風飄落日去，節變流鶯啼。桃李寒未開，幽關豈來蹊。逢君發花萼，若與青雲齊。及此桑葉綠，春蠶起中閨。日出布穀鳴，田家擁鋤犁。顧餘乏尺土，東作誰相攜。傅說降霖雨，公輸造雲梯。羌戎事未息，君子悲塗泥。報國有長策，成功羞執圭。無由謁明主，杖策還蓬藜。他年爾相訪，知我在磻溪。
李白,感時留彆從兄徐王延年從弟延陵,天籟何參差，噫然大塊吹。玄元包橐籥，紫氣何逶迤。七葉運皇化，千齡光本支。仙風生指樹，大雅歌螽斯。諸王若鸞虯，肅穆列藩維。哲兄錫茅土，聖代羅榮滋。九卿領徐方，七步繼陳思。伊昔全盛日，雄豪動京師。冠劍朝鳳闕，樓船侍龍池。鼓鐘出朱邸，金翠照丹墀。君王一顧盼，選色獻蛾眉。列戟十八年，未曾輒遷移。大臣小喑嗚，謫竄天南垂。長沙不足舞，貝錦且成詩。佐郡浙江西，病閒絕驅馳。階軒日苔蘚，鳥雀噪簷帷。時乘平肩輿，出入畏人知。北宅聊偃憩，歡愉恤煢嫠。羞言梁苑地，烜赫耀旌旗。兄弟八九人，吳秦各分離。大賢達機兆，豈獨慮安危。小子謝麟閣，雁行忝肩隨。令弟字延陵，鳳毛出天姿。清英神仙骨，芬馥茝蘭蕤。夢得春草句，將非惠連誰。深心紫河車，與我特相宜。金膏猶罔象，玉液尚磷緇。伏枕寄賓館，宛同清漳湄。藥物多見饋，珍羞亦兼之。誰道溟渤深，猶言淺恩慈。鳴蟬遊子意，促織念歸期。驕陽何太赫，海水爍龍龜。百川儘凋枯，舟楫閣中逵。策馬搖涼月，通宵出郊圻。泣彆目眷眷，傷心步遲遲。願言保明德，王室佇清夷。摻袂何所道，援毫投此辭。
李白,送溫處士歸黃山白鵝峰舊居,黃山四千仞，三十二蓮峰。丹崖夾石柱，菡萏金芙蓉。伊昔升絕頂，下窺天目鬆。仙人煉玉處，羽化留餘蹤。亦聞溫伯雪，獨往今相逢。采秀辭五嶽，攀岩曆萬重。歸休白鵝嶺，渴飲丹砂井。鳳吹我時來，雲車爾當整。去去陵陽東，行行芳桂叢。回溪十六度，碧嶂儘晴空。他日還相訪，乘橋躡彩虹。
李白,宣城送劉副使入秦,君即劉越石，雄豪冠當時。淒清橫吹曲，慷慨扶風詞。虎嘯俟騰躍，雞鳴遭亂離。千金市駿馬，萬裡逐王師。結交樓煩將，侍從羽林兒。統兵捍吳越，豺虎不敢窺。大勳竟莫敘，已過秋風吹。秉鉞有季公，凜然負英姿。寄深且戎幕，望重必台司。感激一然諾，縱橫兩無疑。伏奏歸北闕，鳴騶忽西馳。列將鹹出祖，英僚惜分離。鬥酒滿四筵，歌嘯宛溪湄。君攜東山妓，我詠北門詩。貴賤交不易，恐傷中園葵。昔贈紫騮駒，今傾白玉卮。同歡萬斛酒，未足解相思。此彆又千裡，秦吳渺天涯。月明關山苦，水劇隴頭悲。借問幾時還，春風入黃池。無令長相憶，折斷綠楊枝。
李白,涇川送族弟□  【金享】,涇川三百裡，若耶羞見之。錦石照碧山，兩邊白鷺鷥。佳境千萬曲，客行無歇時。上有琴高水，下有陵陽祠。仙人不見我，明月空相知。問我何事來，盧敖結幽期。蓬山振雄筆，繡服揮清詞。江湖發秀色，草木含榮滋。置酒送惠連，吾家稱白眉。愧無海嶠作，敢闕河梁詩。見爾複幾朝，俄然告將離。中流漾彩鷁，列岸叢金羈。歎息蒼梧鳳，分棲瓊樹枝。清晨各飛去，飄落天南垂。望極落日儘，秋深暝猿悲。寄情與流水，但有長相思。
李白,登黃山淩□台送族弟溧陽尉濟充泛舟赴華陰,鸞乃鳳之族，翱翔紫雲霓。文章輝五色，雙在瓊樹棲。一朝各飛去，鳳與鸞俱啼。炎赫五月中，朱曦爍河堤。爾從泛舟役，使我心魂淒。秦地無碧草，南雲喧鼓鼙。君王減玉膳，早起思鳴雞。漕引救關輔，疲人免塗泥。宰相作霖雨，農夫得耕犁。靜者伏草間，群才滿金閨。空手無壯士，窮居使人低。送君登黃山，長嘯倚天梯。小舟若鳧雁，大舟若鯨鯢。開帆散長風，舒卷與雲齊。日入牛渚晦，蒼然夕煙迷。相思定何許，杳在洛陽西。
李白,答長安崔少府叔封遊終南翠微寺太宗皇帝金沙,河伯見海若，傲然誇秋水。小物昧遠圖，寧知通方士。多君紫霄意，獨往蒼山裡。地古寒雲深，岩高長風起。初登翠微嶺，複憩金沙泉。踐苔朝霜滑，弄波夕月圓。飲彼石下流，結蘿宿溪煙。鼎湖夢淥水，龍駕空茫然。早行子午關，卻登山路遠。拂琴聽霜猿，滅燭乃星飯。人煙無明異，鳥道絕往返。攀崖倒青天，下視白日晚。既過石門隱，還唱石潭歌。涉雪搴紫芳，濯纓想清波。此人不可見，此地君自過。為餘謝風泉，其如幽意何。
李白,酬崔五郎中,朔雲橫高天，萬裡起秋色。壯士心飛揚，落日空歎息。長嘯出原野，凜然寒風生。幸遭聖明時，功業猶未成。奈何懷良圖，鬱悒獨愁坐。杖策尋英豪，立談乃知我。崔公生民秀，緬邈青雲姿。製作參造化，托諷含神祇。海嶽尚可傾，吐諾終不移。是時霜飆寒，逸興臨華池。起舞拂長劍，四座皆揚眉。因得窮歡情，贈我以新詩。又結汗漫期，九垓遠相待。舉身憩蓬壺，濯足弄滄海。從此淩倒景，一去無時還。朝遊明光宮，暮入閶闔關。但得長把袂，何必嵩丘山。
李白,答杜秀才五鬆見贈,昔獻長楊賦，天開雲雨歡。當時待詔承明裡，皆道揚雄才可觀。敕賜飛龍二天馬，黃金絡頭白玉鞍。浮雲蔽日去不返，總為秋風摧紫蘭。角巾東出商山道，采秀行歌詠芝草。路逢園綺笑向人，兩君解來一何好。聞道金陵龍虎盤，還同謝脁望長安。千峰夾水向秋浦，五鬆名山當夏寒。銅井炎爐歊九天，赫如鑄鼎荊山前。陶公矍鑠嗬赤電，回祿睢盱揚紫煙。此中豈是久留處，便欲燒丹從列仙。愛聽鬆風且高臥，颼颼吹儘炎氛過。登崖獨立望九州，陽春欲奏誰相和。聞君往年遊錦城，章仇尚書倒屣迎。飛箋絡繹奏明主，天書降問回恩榮。肮臟不能就珪組，至今空揚高蹈名。夫子工文絕世奇，五鬆新作天下推。吾非謝尚邀彥伯，異代風流各一時，一時相逢樂在今。袖拂白雲開素琴，彈為三峽流泉音。從茲一彆武陵去，去後桃花春水深。
李白,春日陪楊江寧及諸官宴北湖感古作,昔聞顏光祿，攀龍宴京湖。樓船入天鏡，帳殿開雲衢。君王歌大風，如樂豐沛都。延年獻佳作，邈與詩人俱。我來不及此，獨立鐘山孤。楊宰穆清風，芳聲騰海隅。英僚滿四座，粲若瓊林敷。鷁首弄倒景，蛾眉綴明珠。新弦采梨園，古舞嬌吳歈。曲度繞雲漢，聽者皆歡娛。雞棲何嘈嘈，沿月沸笙竽。古之帝宮苑，今乃人樵蘇。感此勸一觴，願君覆瓢壺。榮盛當作樂，無令後賢籲。
李白,陪侍郎叔遊洞庭醉後三首,今日竹林宴，我家賢侍郎。三杯容小阮，醉後發清狂。船上齊橈樂，湖心泛月歸。白鷗閒不去，爭拂酒筵飛。剗卻君山好，平鋪湘水流。巴陵無限酒，醉殺洞庭秋。
李白,登金陵冶城西北謝安墩,晉室昔橫潰，永嘉遂南奔。沙塵何茫茫，龍虎鬥朝昏。胡馬風漢草，天驕蹙中原。哲匠感頹運，雲鵬忽飛翻。組練照楚國，旌旗連海門。西秦百萬眾，戈甲如雲屯。投鞭可填江，一掃不足論。皇運有返正，醜虜無遺魂。談笑遏橫流，蒼生望斯存。冶城訪古跡，猶有謝安墩。憑覽周地險，高標絕人喧。想像東山姿，緬懷右軍言。梧桐識嘉樹，蕙草留芳根。白鷺映春洲，青龍見朝暾。地古雲物在，台傾禾黍繁。我來酌清波，於此樹名園。功成拂衣去，歸入武陵源。
李白,登梅岡望金陵贈族侄高座寺僧中孚,鐘山抱金陵，霸氣昔騰發。天開帝王居，海色照宮闕。群峰如逐鹿，奔走相馳突。江水九道來，雲端遙明冇。時遷大運去，龍虎勢休歇。我來屬天清，登覽窮楚越。吾宗挺禪伯，特秀鸞鳳骨。眾星羅青天，明者獨有月。冥居順生理，草木不剪伐。煙窗引薔薇，石壁老野蕨。吳風謝安屐，白足傲履襪。幾宿一下山，蕭然忘乾謁。談經演金偈，降鶴舞海雪。時聞天香來，了與世事絕。佳遊不可得，春風惜遠彆。賦詩留岩屏，千載庶不滅。
李白,下途歸石門舊居,"山高，越水清，握手無言傷彆情。將欲辭君掛帆去，離魂不散煙郊樹。此心鬱悵誰能論，有愧叨承國士恩。雲物共傾三月酒，歲時同餞五侯門。羨君素書嘗滿案，含丹照白霞色爛。餘嘗學道窮冥筌，夢中往往遊仙山。何當脫屣謝時去，壺中彆有日月天。俯仰人間易凋朽，鐘峰五雲在軒牖。惜彆愁窺玉女窗，歸來笑把洪崖手。隱居寺，隱居山，陶公煉液棲其間。凝神閉氣昔登攀，恬然但覺心緒閒。數人不知幾甲子，昨夜猶帶冰霜顏。我離雖則歲物改，如今了然失所在。彆君莫道不儘歡，懸知樂客遙相待。石門流水遍桃花，我亦曾到秦人家。不知何處得雞豕，就中仍見繁桑麻。翛然遠與世事間，裝鸞駕鶴又複遠。何必長從七貴遊，勞生徒聚萬金產。挹君去，長相思，雲遊雨散從此辭。欲知悵彆心易苦，向暮春風楊柳絲。 
        "
李白,郢門秋懷,郢門一為客，巴月三成弦。朔風正搖落，行子愁歸旋。杳杳山外日，茫茫江上天。人迷洞庭水，雁度瀟湘煙。清曠諧宿好，緇磷及此年。百齡何蕩漾，萬化相推遷。空謁蒼梧帝，徒尋溟海仙。已聞蓬海淺，豈見三桃圓。倚劍增浩歎，捫襟還自憐。終當遊五湖，濯足滄浪泉。
李白,過汪氏彆業其一,遊山誰可遊，子明與浮丘。疊嶺礙河漢，連峰橫鬥牛。汪生麵北阜，池館清且幽。我來感意氣，捶炰列珍羞。掃石待歸月，開池漲寒流。酒酣益爽氣，為樂不知秋。疇昔未識君，知君好賢才。隨山起館宇，鑿石營池台。星火五月中，景風從南來。數枝石榴發，一丈荷花開。恨不當此時，相過醉金罍。我行值木落，月苦清猿哀。永夜達五更，吳歈送瓊杯。酒酣欲起舞，四座歌相催。日出遠海明，軒車且裴回。更遊龍潭去，枕石拂莓苔。
李白,感遇其一,吾愛王子晉，得道伊洛濱。金骨既不毀，玉顏長自春。可憐浮丘公，猗靡與情親。舉首白日間，分明謝時人。二仙去已遠，夢想空殷勤。可歎東籬菊，莖疏葉且微。雖言異蘭蕙，亦自有芳菲。未泛盈樽酒，徒沾清露輝。當榮君不采，飄落欲何依。昔餘聞姮娥，竊藥駐雲發。不自嬌玉顏，方希煉金骨。飛去身莫返，含笑坐明月。紫宮誇蛾眉，隨手會凋歇。宋玉事楚王，立身本高潔。巫山賦彩雲，郢路歌白雪。舉國莫能和，巴人皆卷舌。一感登徒言，恩情遂中絕。
李白,自代內贈,寶刀截流水，無有斷絕時。妾意逐君行，纏綿亦如之。彆來門前草，秋巷春轉碧。掃儘更還生，萋萋滿行跡。鳴鳳始相得，雄驚雌各飛。遊雲落何山，一往不見歸。估客發大樓，知君在秋浦。梁苑空錦衾，陽台夢行雨。妾家三作相，失勢去西秦。猶有舊歌管，淒清聞四鄰。曲度入紫雲，啼無眼中人。妾似井底桃，開花向誰笑。君如天上月，不肯一回照。窺鏡不自識，彆多憔悴深。安得秦吉了，為人道寸心。
李白,冬日歸舊山,未洗染塵纓，歸來芳草平。一條藤徑綠，萬點雪峰晴。地冷葉先儘，穀寒雲不行。嫩篁侵舍密，古樹倒江橫。白犬離村吠，蒼苔壁上生。穿廚孤雉過，臨屋舊猿鳴。木落禽巢在，籬疏獸路成。拂床蒼鼠走，倒篋素魚驚。洗硯修良策，敲鬆擬素貞。此時重一去，去合到三清。
李白,結襪子,燕南壯士吳門豪，築中置鉛魚隱刀。感君恩重許君命，太山一擲輕鴻毛。
李白,箜篌謠,攀天莫登龍，走山莫騎虎。貴賤結交心不移，唯有嚴陵及光武。周公稱大聖，管蔡寧相容。漢謠一鬥粟，不與淮南舂。兄弟尚路人，吾心安所從。他人方寸間，山海幾千重。輕言托朋友，對麵九疑峰。開花必早落，桃李不如鬆。管鮑久已死，何人繼其蹤。
李白,夜坐吟,冬夜夜寒覺夜長，沉吟久坐坐北堂。冰合井泉月入閨，金缸青凝照悲啼。金缸滅，啼轉多。掩妾淚，聽君歌。歌有聲，妾有情。情聲合，兩無違。一語不入意，從君萬曲梁塵飛。
李白,古風其三十九,登高望四海。天地何漫漫。霜被群物秋。風飄大荒寒。榮華東流水。萬事皆波瀾。白日掩徂輝。浮雲無定端。梧桐巢燕雀。枳棘棲鴛鸞。且複歸去來。劍歌行路難。(行一作悲)(此詩一作登高望四海。天地何漫漫。霜被群物秋。風飄大荒寒。殺氣落喬木。浮雲蔽層巒。孤鳳鳴天倪。遺聲何辛酸。遊人悲舊國。撫心亦盤桓。倚劍歌所思。曲終涕泗瀾。)
李白,春日行,深宮高樓入紫清，金作蛟龍盤繡楹。佳人當窗弄白日，弦將手語彈鳴箏。春風吹落君王耳，此曲乃是升天行。因出天池泛蓬瀛，樓船蹙遝波浪驚。三千雙蛾獻歌笑，撾鐘考鼓宮殿傾，萬姓聚舞歌太平。我無為，人自寧。三十六帝欲相迎，仙人飄翩下雲輧。帝不去，留鎬京。安能為軒轅，獨往入窅冥。小臣拜獻南山壽，陛下萬古垂鴻名。
李白,白紵辭 其三,吳刀剪彩縫舞衣。明妝麗服奪春暉。揚眉轉袖若雪飛。傾城獨立世所稀。激楚結風醉忘歸。高堂月落燭已微。玉釵掛纓君莫違。
李白,門有車馬客行,門有車馬賓，金鞍曜朱輪。謂從丹霄落，乃是故鄉親。呼兒掃中堂，坐客論悲辛。對酒兩不飲，停觴淚盈巾。歎我萬裡遊，飄飄三十春。空談帝王略，紫綬不掛身。雄劍藏玉匣，陰符生素塵。廓落無所合，流離湘水濱。借問宗黨間，多為泉下人。生苦百戰役，死托萬鬼鄰。北風揚胡沙，埋翳周與秦。大運且如此，蒼穹寧匪仁。惻愴竟何道，存亡任大鈞。
李白,來日大難,"來日一身，攜糧負薪。道長食儘，苦口焦唇。今日醉飽，

樂過千春。仙人相存，誘我遠學。海陵三山，陸憩五嶽。

乘龍天飛，目瞻兩角。授以神藥，金丹滿握。蟪蛄蒙恩。
深愧短促。思填東海，強銜一木。道重天地，軒師廣成。
蟬翼九五，以求長生。下士大笑，如蒼蠅聲。


        "
李白,少年行其三  ( 此詩嚴粲雲是偽作 ),君不見淮南少年遊俠客，白日球獵夜擁擲。呼盧百萬終不惜，報仇千裡如咫尺。少年遊俠好經過，渾身裝束皆綺羅。蕙蘭相隨喧妓女，風光去處滿笙歌。驕矜自言不可有，俠士堂中養來久。好鞍好馬乞與人，十千五千旋沽酒。赤心用儘為知己，黃金不惜栽桃李。桃李栽來幾度春，一回花落一回新。府縣儘為門下客，王侯皆是平交人。男兒百年且樂命，何須徇書受貧病。男兒百年且榮身，何須徇節甘風塵。衣冠半是征戰士，窮儒浪作林泉民。遮莫枝根長百丈，不如當代多還往。遮莫姻親連帝城，不如當身自簪纓。看取富貴眼前者，何用悠悠身後名。
李白,豳歌行上新平長史兄粲,豳穀稍稍振庭柯，涇水浩浩揚湍波。哀鴻酸嘶暮聲急，愁雲蒼慘寒氣多。憶昨去家此為客，荷花初紅柳條碧。中宵出飲三百杯，明朝歸揖二千石。寧知流寓變光輝，胡霜蕭颯繞客衣。寒灰寂寞憑誰暖，落葉飄揚何處歸。吾兄行樂窮曛旭，滿堂有美顏如玉。趙女長歌入彩雲，燕姬醉舞嬌紅燭。狐裘獸炭酌流霞，壯士悲吟寧見嗟。前榮後枯相翻覆，何惜餘光及棣華。
李白,西嶽雲台歌送丹丘子,西嶽崢嶸何壯哉，黃河如絲天際來。黃河萬裡觸山動，盤渦轂轉秦地雷。榮光休氣紛五彩，千年一清聖人在。巨靈咆哮擘兩山，洪波噴箭射東海。三峰卻立如欲摧，翠崖丹穀高掌開。白帝金精運元氣，石作蓮花雲作台。雲台閣道連窈冥，中有不死丹丘生。明星玉女備灑掃，麻姑搔背指爪輕。我皇手把天地戶，丹丘談天與天語。九重出入生光輝，東來蓬萊複西歸。玉漿倘惠故人飲，騎二茅龍上天飛。
李白,和盧侍禦通塘曲,君誇通塘好，通塘勝耶溪。通塘在何處，遠在尋陽西。青蘿嫋嫋掛煙樹，白鷳處處聚沙堤。石門中斷平湖出，百丈金潭照雲日。何處滄浪垂釣翁，鼓棹漁歌趣非一。相逢不相識，出冇繞通塘。浦邊清水明素足，彆有浣沙吳女郎。行儘綠潭潭轉幽，疑是武陵春碧流。秦人雞犬桃花裡，將比通塘渠見羞。通塘不忍彆，十去九遲回。偶逢佳境心已醉，忽有一鳥從天來。月出青山送行子，四邊苦竹秋聲起。長吟白雪望星河，雙垂兩足揚素波。梁鴻德耀會稽日，寧知此中樂事多。第一百六十八卷
李白,早秋贈裴十七仲堪,遠海動風色，吹愁落天涯。南星變大火，熱氣餘丹霞。光景不可回，六龍轉天車。荊人泣美玉，魯叟悲匏瓜。功業若夢裡，撫琴發長嗟。裴生信英邁，屈起多才華。曆抵海岱豪，結交魯朱家。複攜兩少女，豔色驚荷葩。雙歌入青雲，但惜白日斜。窮溟出寶貝，大澤饒龍蛇。明主倘見收，煙霞路非賒。時命若不會，歸應煉丹砂。
李白,贈裴十四,朝見裴叔則，朗如行玉山，黃河落天走東海，萬裡寫入胸懷間。身騎白黿不敢度，金高南山買君顧。裴回六合無相知，飄若浮雲且西去。
李白,贈嵩山焦煉師,"二室淩青天，三花含紫煙。
中有蓬海客，宛疑麻姑仙。

道在喧莫染，跡高想已綿。
時餐金鵝蕊，屢讀青苔篇。

八極恣遊憩，九垓長周旋。
下瓢酌潁水，舞鶴來伊川。

還歸空山上，獨拂秋霞眠。
蘿月掛朝鏡，鬆風鳴夜弦。

潛光隱嵩嶽，煉魄棲雲幄。
霓裳何飄颻，鳳吹轉綿邈。

願同西王母，下顧東方朔。
紫書倘可傳，銘骨誓相學。


        "
李白,遊溧陽北湖亭望瓦屋山懷古贈同旅,朝登北湖亭，遙望瓦屋山。天清白露下，始覺秋風還。遊子托主人，仰觀眉睫間。目色送飛鴻，邈然不可攀。長籲相勸勉，何事來吳關。聞有貞義女，振窮溧水灣。清光了在眼，白日如披顏。高墳五六墩，崒兀棲猛虎。遺跡翳九泉，芳名動千古。子胥昔乞食，此女傾壺漿。運開展宿憤，入楚鞭平王。凜冽天地間，聞名若懷霜。壯夫或未達，十步九太行。與君拂衣去，萬裡同翱翔。
李白,贈王漢陽,天落白玉棺，王喬辭葉縣。一去未千年，漢陽複相見。猶乘飛鳧舄，尚識仙人麵。鬢發何青青，童顏皎如練。吾曾弄海水，清淺嗟三變。果愜麻姑言，時光速流電。與君數杯酒，可以窮歡宴。白雲歸去來，何事坐交戰。
李白,贈從弟宣州長史昭,淮南望江南，千裡碧山對。我行倦過之，半落青天外。宗英佐雄郡，水陸相控帶。長川豁中流，千裡瀉吳會。君心亦如此，包納無小大。搖筆起風霜，推誠結仁愛。訟庭垂桃李，賓館羅軒蓋。何意蒼梧雲，飄然忽相會。才將聖不偶，命與時俱背。獨立山海間，空老聖明代。知音不易得，撫劍增感慨。當結九萬期，中途莫先退。
李白,淮南臥病書懷寄蜀中趙徵君蕤,吳會一浮雲，飄如遠行客。功業莫從就，歲光屢奔迫。良圖俄棄捐，衰疾乃綿劇。古琴藏虛匣，長劍掛空壁。楚冠懷鍾儀，越吟比莊舄。國門遙天外，鄉路遠山隔。朝憶相如台，夜夢子雲宅。旅情初結緝，秋氣方寂曆。風入鬆下清，露出草間白。故人不可見，幽夢誰與適。寄書西飛鴻，贈爾慰離析。
李白,淮陰書懷寄王宗成  （一作王宗城 ）,沙墩至梁苑，二十五長亭。大舶夾雙櫓，中流鵝鸛鳴。雲天掃空碧，川嶽涵餘清。飛鳧從西來，適與佳興並。眷言王喬鳥，婉孌故人情。複此親懿會，而增交道榮。沿洄且不定，飄忽悵徂征。暝投淮陰宿，欣得漂母迎。鬥酒烹黃雞，一餐感素誠。予為楚壯士，不是魯諸生。有德必報之，千金恥為輕。緬書羈孤意，遠寄棹歌聲。
李白,留彆於十一兄逖裴十三遊塞垣,太公渭川水，李斯上蔡門。釣周獵秦安黎元，小魚鵕兔何足言。天張雲卷有時節，吾徒莫歎羝觸藩。於公白首大梁野，使人悵望何可論。既知朱亥為壯士，且願束心秋毫裡。秦趙虎爭血中原，當去抱關救公子。裴生覽千古，龍鸞炳文章。悲吟雨雪動林木，放書輟劍思高堂。勸爾一杯酒，拂爾裘上霜。爾為我楚舞，吾為爾楚歌。且探虎穴向沙漠，鳴鞭走馬淩黃河。恥作易水彆，臨岐淚滂沱。
李白,留彆廣陵諸公  （一作留彆邯鄲故人）,憶昔作少年，結交趙與燕。金羈絡駿馬，錦帶橫龍泉。寸心無疑事，所向非徒然。晚節覺此疏，獵精草太玄。空名束壯士，薄俗棄高賢。中回聖明顧，揮翰淩雲煙。騎虎不敢下，攀龍忽墮天。還家守清真，孤潔勵秋蟬。煉丹費火石，采藥窮山川。臥海不關人，租稅遼東田。乘興忽複起，棹歌溪中船。臨醉謝葛強，山公欲倒鞭。狂歌自此彆，垂釣滄浪前。
李白,送友人尋越中山水,聞道稽山去，偏宜謝客才。千岩泉灑落，萬壑樹縈回。東海橫秦望，西陵繞越台。湖清霜鏡曉，濤白雪山來。八月枚乘筆，三吳張翰杯。此中多逸興，早晚向天台。
李白,送楊少府赴選,大國置衡鏡，準平天地心。群賢無邪人，朗鑒窮情深。吾君詠南風，袞冕彈鳴琴。時泰多美士，京國會纓簪。山苗落澗底，幽鬆出高岑。夫子有盛才，主司得球琳。流水非鄭曲，前行遇知音。衣工剪綺繡，一誤傷千金。何惜刀尺餘，不裁寒女衾。我非彈冠者，感彆但開襟。空穀無白駒，賢人豈悲吟。大道安棄物，時來或招尋。爾見山吏部，當應無陸沉。
李白,送魯郡劉長史遷弘農長史,魯國一杯水，難容橫海鱗。仲尼且不敬，況乃尋常人。白玉換鬥粟，黃金買尺薪。閉門木葉下，始覺秋非春。聞君向西遷，地即鼎湖鄰。寶鏡匣蒼蘚，丹經埋素塵。軒後上天時，攀龍遺小臣。及此留惠愛，庶幾風化淳。魯縞如白煙，五縑不成束。臨行贈貧交，一尺重山嶽。相國齊晏子，贈行不及言。托陰當樹李，忘憂當樹萱。他日見張祿，綈袍懷舊恩。
李白,潯陽送弟昌峒鄱陽司馬作,桑落洲渚連，滄江無雲煙。尋陽非剡水，忽見子猷船。飄然欲相近，來遲杳若仙。人乘海上月，帆落湖中天。一睹無二諾，朝歡更勝昨。爾則吾惠連，吾非爾康樂。朱紱白銀章，上官佐鄱陽。鬆門拂中道，石鏡回清光。搖扇及於越，水亭風氣涼。與爾期此亭，期在秋月滿。時過或未來，兩鄉心已斷。吳山對楚岸，彭蠡當中州。相思定如此，有窮儘年愁。
李白,送儲邕之武昌,黃鶴西樓月，長江萬裡情。春風三十度，空憶武昌城。送爾難為彆，銜杯惜未傾。湖連張樂地，山逐泛舟行。諾為楚人重，詩傳謝脁清。滄浪吾有曲，寄入棹歌聲。第一百七十八卷
李白,酬張卿夜宿南陵見贈,月出魯城東，明如天上雪。魯女驚莎雞，鳴機應秋節。當君相思夜，火落金風高。河漢掛戶牖，欲濟無輕舠。我昔辭林丘，雲龍忽相見。客星動太微，朝去洛陽殿。爾來得茂彥，七葉仕漢餘。身為下邳客，家有圯橋書。傅說未夢時，終當起岩野。萬古騎辰星，光輝照天下。與君各未遇，長策委蒿萊。寶刀隱玉匣，鏽澀空莓苔。遂令世上愚，輕我土與灰。一朝攀龍去，蛙黽安在哉。故山定有酒，與爾傾金罍。
李白,春陪商州裴使君遊石娥溪  時欲東遊遂有此贈,裴公有仙標，拔俗數千丈。澹蕩滄洲雲，飄颻紫霞想。剖竹商洛間，政成心已閒。蕭條出世表，冥寂閉玄關。我來屬芳節，解榻時相悅。褰帷對雲峰，揚袂指鬆雪。暫出東城邊，遂遊西岩前。橫天聳翠壁，噴壑鳴紅泉。尋幽殊未歇，愛此春光發。溪傍饒名花，石上有好月。命駕歸去來，露華生翠苔。淹留惜將晚，複聽清猿哀。清猿斷人腸，遊子思故鄉。明發首東路，此歡焉可忘。
李白,陪族叔刑部侍郎曄及中書賈舍人至遊洞庭五首,洞庭西望楚江分，水儘南天不見雲。日落長沙秋色遠，不知何處吊湘君。南湖秋水夜無煙，耐可乘流直上天。且就洞庭賒月色，將船買酒白雲邊。洛陽才子謫湘川，元禮同舟月下仙。記得長安還欲笑，不知何處是西天。洞庭湖西秋月輝，瀟湘江北早鴻飛。醉客滿船歌白苧，不知霜露入秋衣。帝子瀟湘去不還，空餘秋草洞庭間。淡掃明湖開玉鏡，丹青畫出是君山。
李白,與南陵常讚府遊五鬆山  山在南陵銅井西五裡,安石泛溟渤，獨嘯長風還。逸韻動海上，高情出人間。靈異可並跡，澹然與世閒。我來五鬆下，置酒窮躋攀。征古絕遺老，因名五鬆山。五鬆何清幽，勝境美沃州。蕭颯鳴洞壑，終年風雨秋。響入百泉去，聽如三峽流。剪竹掃天花，且從傲吏遊。龍堂若可憩，吾欲歸精修。
李白,秋登巴陵望洞庭,清晨登巴陵，周覽無不極。明湖映天光，徹底見秋色。秋色何蒼然，際海俱澄鮮。山青滅遠樹，水綠無寒煙。來帆出江中，去鳥向日邊。風清長沙浦，山空雲夢田。瞻光惜頹發，閱水悲徂年。北渚既蕩漾，東流自潺湲。郢人唱白雪，越女歌采蓮。聽此更腸斷，憑崖淚如泉。
李白,王右軍,右軍本清真，瀟灑出風塵。山陰過羽客，愛此好鵝賓。掃素寫道經，筆精妙入神。書罷籠鵝去，何曾彆主人。
李白,商山四皓,白發四老人，昂藏南山側。偃臥鬆雪間，冥翳不可識。雲窗拂青靄，石壁橫翠色。龍虎方戰爭，於焉自休息。秦人失金鏡，漢祖升紫極。陰虹濁太陽，前星遂淪匿。一行佐明聖，倏起生羽翼。功成身不居，舒卷在胸臆。窅冥合元化，茫昧信難測。飛聲塞天衢，萬古仰遺則。
李白,紀南陵題五鬆山  （一作南陵五鬆山感時贈彆,聖達有去就，潛光愚其德。魚與龍同池，龍去魚不測。當時版築輩，豈知傅說情。一朝和殷羹，光氣為列星。伊尹生空桑，捐庖佐皇極。桐宮放太甲，攝政無愧色。三年帝道明，委質終輔翼。曠哉至人心，萬古可為則。時命或大繆，仲尼將奈何。鸞鳳忽覆巢，麒麟不來過。龜山蔽魯國，有斧且無柯。歸來歸去來，宵濟越洪波。
李白,學古思邊,銜悲上隴首，腸斷不見君。流水若有情，幽哀從此分。蒼茫愁邊色，惆悵落日曛。山外接遠天，天際複有雲。白雁從中來，飛鳴苦難聞。足係一書劄，寄言難離群。離群心斷絕，十見花成雪。胡地無春暉，征人行不歸。相思杳如夢，珠淚濕羅衣。
李白,夜坐吟,踏踏馬頭誰見過，眼看北鬥直天河。西風羅幕生翠波，鉛華笑妾顰青蛾。為君起唱長相思。簾外嚴霜皆倒飛，明星爛爛東方陲。紅霞稍出東南涯，陸郎去矣乘斑騅。
李白,落日憶山中,雨後煙景綠，晴天散餘霞。東風隨春歸，發我枝上花。花落時欲暮，見此令人嗟。願遊名山去，學道飛丹砂。
李白,上清寶鼎詩（前見《東觀餘論》，後見《王直,我居清空表，君處紅埃中。仙人持玉尺，廢君多少才。玉尺不可儘，君才無時休。咽服十二環，奄有仙人房。暮騎紫麟去，海氣侵肌涼。贈我累累珠，靡靡明月光。
李白,日出東南隅行,秦樓出佳麗，正值朝日光。陌頭能駐馬，花處複添香。
李白,詠苧蘿山,西施越溪女，出自苧蘿山。秀色掩今古，荷花羞玉顏。浣紗弄碧水，自與清波閒。皓齒信難開，沉吟碧雲間。勾踐徵絕豔，揚蛾入吳關。提攜館娃宮，杳渺詎可攀。一破夫差國，千秋竟不還。
李白,登高丘而望遠,登高丘，望遠海。六鼇骨已霜，三山流安在。扶桑半摧折，白日沈光彩。銀台金闕如夢中，秦皇漢武空相待。精衛費木石，黿鼉無所憑。君不見驪山茂陵儘灰滅，牧羊之子來攀登。盜賊劫寶玉，精靈竟何能。窮兵黷武今如此，鼎湖飛龍安可乘。
李白,望鸚鵡洲懷禰衡,魏帝營八極，蟻觀一禰衡。黃祖鬥筲人，殺之受惡名。吳江賦鸚鵡，落筆超群英。鏘鏘振金玉，句句欲飛鳴。鷙鶚啄孤鳳，千春傷我情。五嶽起方寸，隱然詎可平。才高竟何施，寡識冒天刑。至今芳洲上，蘭蕙不忍生。
李白,古風其三,秦王掃六合。虎視何雄哉。揮劍決浮雲。諸侯儘西來。明斷自天啟。大略駕群才。收兵鑄金人。函穀正東開。銘功會稽嶺。騁望琅琊台。刑徒七十萬。起土驪山隈。尚采不死藥。茫然使心哀。連弩射海魚。長鯨正崔嵬。額鼻象五嶽。揚波噴雲雷。鬈鬣蔽青天。何由睹蓬萊。徐市載秦女。樓船幾時回。但見三泉下。金棺葬寒灰。
李白,古風其四,鳳飛九千仞。五章備彩珍。銜書且虛歸。空入周與秦。橫絕曆四海。所居未得鄰。吾營紫河車。千載落風塵。藥物秘海嶽。采鉛青溪濱。時登大樓山。舉首望仙真。羽駕滅去影。飆車絕回輪。尚恐丹液遲。誌願不及申。徒霜鏡中發。羞彼鶴上人。桃李何處開。此花非我春。唯應清都境。長與韓眾親。
李白,古風其七,五鶴西北來。飛飛淩太清。仙人綠雲上。自道安期名。兩兩白玉童。雙吹紫鸞笙。去影忽不見。回風送天聲。我欲一問之。飄然若流星。願餐金光草。壽與天齊傾。(此詩另有一作客有鶴上仙。飛飛淩太清。揚言碧雲裡。自道安期名。兩兩白玉童。雙吹紫鸞笙。飄然下倒影。倏忽無留形。遺我金光草。服之四體輕。將隨赤鬆去。對博坐蓬瀛。）
李白,古風其十四,胡關饒風沙。蕭索竟終古。木落秋草黃。登高望戎虜。荒城空大漠。邊邑無遺堵。白骨橫千霜。嵯峨蔽榛莽。借問誰淩虐。天驕毒威武。赫怒我聖皇。勞師事鼙鼓。陽和變殺氣。發卒騷中土。三十六萬人。哀哀淚如雨。且悲就行役。安得營農圃。不見征戍兒。豈知關山苦。(一本此下有爭鋒徒死節。秉鉞皆庸豎。戰士死蒿萊。將軍獲圭組。四句)李牧今不在。邊人飼豺虎。
李白,古風其四十七,桃花開東園。含笑誇白日。偶蒙東風榮。生此豔陽質。(生一作矜)豈無佳人色。但恐花不實。宛轉龍火飛。零落早相失。詎知南山鬆。獨立自蕭瑟。(此詩一作芙蓉嬌綠波。桃李誇白日。偶蒙春風榮。生此豔陽質。豈無佳人色。但恐花不實。宛轉龍火飛。零落互相失。詎知淩寒鬆。千載長守一。)
李白,飛龍引,黃帝鑄鼎於荊山，煉丹砂。丹砂成黃金，騎龍飛上太清家。雲愁海思令人嗟，宮中彩女顏如花。飄然揮手淩紫霞，從風縱體登鸞車。登鸞車，侍軒轅，遨遊青天中，其樂不可言。鼎湖流水清且閒，軒轅去時有弓劍，古人傳道留其間。後宮嬋娟多花顏，乘鸞飛煙亦不還，騎龍攀天造天關。造天關，聞天語，長雲河車載玉女。載玉女，過紫皇，紫皇乃賜白兔所搗之藥方，後天而老凋三光。下視瑤池見王母，蛾眉蕭颯如秋霜。
李白,南都行,南都信佳麗，武闕橫西關。白水真人居，萬商羅鄽闤。高樓對紫陌，甲第連青山。此地多英豪，邈然不可攀。陶朱與五羖，名播天壤間。麗華秀玉色，漢女嬌朱顏。清歌遏流雲，豔舞有餘閒。遨遊盛宛洛，冠蓋隨風還。走馬紅陽城，呼鷹白河灣。誰識臥龍客，長吟愁鬢斑。
李白,贈範金卿其一,君子枉清盼，不知東走迷。離家來幾月，絡緯鳴中閨。桃李君不言，攀花願成蹊。那能吐芳信，惠好相招攜。我有結綠珍，久藏濁水泥。時人棄此物，乃與燕瑉齊。摭拭欲贈之，申眉路無梯。遼東慚白豕，楚客羞山雞。徒有獻芹心，終流泣玉啼。隻應自索漠，留舌示山妻。
李白,讀諸葛武侯傳書懷贈長安崔少府叔封昆季,漢道昔雲季，群雄方戰爭。霸圖各未立，割據資豪英。赤伏起頹運，臥龍得孔明。當其南陽時，隴畝躬自耕。魚水三顧合，風雲四海生。武侯立岷蜀，壯誌吞鹹京。何人先見許，但有崔州平。餘亦草間人，頗懷拯物情。晚途值子玉，華發同衰榮。托意在經濟，結交為弟兄。毋令管與鮑，千載獨知名。
李白,贈新平少年,韓信在淮陰，少年相欺淩。屈體若無骨，壯心有所憑。一遭龍顏君，嘯吒從此興。千金答漂母，萬古共嗟稱。而我竟何為，寒苦坐相仍。長風入短袂，兩手如懷冰。故友不相恤，新交寧見矜。摧殘檻中虎，羈絏鞲上鷹。何時騰風雲，搏擊申所能。
李白,安陸白兆山桃花岩寄劉侍禦綰  ( 一作春歸桃,雲臥三十年，好閒複愛仙。蓬壺雖冥絕，鸞鶴心悠然。歸來桃花岩，得憩雲窗眠。對嶺人共語，飲潭猿相連。時升翠微上，邈若羅浮巔。兩岑抱東壑，一嶂橫西天。樹雜日易隱，崖傾月難圓。芳草換野色，飛蘿搖春煙。入遠構石室，選幽開上田。獨此林下意，杳無區中緣。永辭霜台客，千載方來旋。
李白,遊敬亭寄崔侍禦  （一本作登古城望府中奉寄,我家敬亭下，輒繼謝公作。相去數百年，風期宛如昨。登高素秋月，下望青山郭。俯視鴛鷺群，飲啄自鳴躍。夫子雖蹭蹬，瑤台雪中鶴。獨立窺浮雲，其心在寥廓。時來顧我笑，一飯葵與藿。世路如秋風，相逢儘蕭索。腰間玉具劍，意許無遺諾。壯士不可輕，相期在雲閣。
李白,魏郡彆蘇明府因北遊,魏都接燕趙，美女誇芙蓉。淇水流碧玉，舟車日奔衝。青樓夾兩岸，萬室喧歌鐘。天下稱豪貴，遊此每相逢。洛陽蘇季子，劍戟森詞鋒。六印雖未佩，軒車若飛龍。黃金數百鎰，白璧有幾雙。散儘空掉臂，高歌賦還邛。落魄乃如此，何人不相從。遠彆隔兩河，雲山杳千重。何時更杯酒，再得論心胸。
李白,潁陽彆元丹丘之淮陽,吾將元夫子，異姓為天倫。本無軒裳契，素以煙霞親。嘗恨迫世網，銘意俱未伸。鬆柏雖寒苦，羞逐桃李春。悠悠市朝間，玉顏日緇磷。所失重山嶽，所得輕埃塵。精魄漸蕪穢，衰老相憑因。我有錦囊訣，可以持君身。當餐黃金藥，去為紫陽賓。萬事難並立，百年猶崇晨。彆爾東南去，悠悠多悲辛。前誌庶不易，遠途期所遵。已矣歸去來，白雲飛天津。
李白,竄夜郎於烏江留彆宗十六【王景】,君家全盛日，台鼎何陸離。斬鼇翼媧皇，煉石補天維。一回日月顧，三入鳳凰池。失勢青門傍，種瓜複幾時。猶會眾賓客，三千光路歧。皇恩雪憤懣，鬆柏含榮滋。我非東床人，令姊忝齊眉。浪跡未出世，空名動京師。適遭雲羅解，翻謫夜郎悲。拙妻莫邪劍，及此二龍隨。慚君湍波苦，千裡遠從之。白帝曉猿斷，黃牛過客遲。遙瞻明月峽，西去益相思。
李白,將遊衡嶽過漢陽雙鬆亭留彆族弟浮屠談皓,"秦欺趙氏璧，卻入邯鄲宮。本是楚家玉，還來荊山中。

丹彩瀉滄溟，精輝淩白虹。青蠅一相點，流落此時同。

卓絕道門秀，談玄乃支公。延蘿結幽居，剪竹繞芳叢。

涼花拂戶牖，天籟鳴虛空。憶我初來時，蒲萄開景風。

今茲大火落，秋葉黃梧桐。水色夢沅湘，長沙去何窮。

寄書訪衡嶠，但與南飛鴻。


        "
李白,對雪奉餞任城六父秩滿歸京,龍虎謝鞭策，鵷鸞不司晨。君看海上鶴，何似籠中鶉。獨用天地心，浮雲乃吾身。雖將簪組狎，若與煙霞親。季父有英風，白眉超常倫。一官即夢寐，脫屣歸西秦。竇公敞華筵，墨客儘來臻。燕歌落胡雁，郢曲回陽春。征馬百度嘶，遊車動行塵。躊躇未忍去，戀此四座人。餞離駐高駕，惜彆空殷勤。何時竹林下，更與步兵鄰。
李白,送趙判官赴黔府中丞叔幕,廓落青雲心，交結黃金儘。富貴翻相忘，令人忽自哂。蹭蹬鬢毛斑，盛時難再還。巨源咄石生，何事馬蹄間。綠蘿長不厭，卻欲還東山。君為魯曾子，拜揖高堂裡。叔繼趙平原，偏承明主恩。風霜推獨坐，旌節鎮雄藩。虎士秉金鉞，蛾眉開玉樽。才高幕下去，義重林中言。水宿五溪月，霜啼三峽猿。東風春草綠，江上候歸軒。
李白,酬坊州王司馬與閻正字對雪見贈,遊子東南來，自宛適京國。飄然無心雲，倏忽複西北。訪戴昔未偶，尋嵇此相得。愁顏發新歡，終宴敘前識。閻公漢庭舊，沈鬱富才力。價重銅龍樓，聲高重門側。寧期此相遇，華館陪遊息。積雪明遠峰，寒城鎖春色。主人蒼生望，假我青雲翼。風水如見資，投竿佐皇極。
李白,酬裴侍禦對雨感時見贈,雨色秋來寒，風嚴清江爽。孤高繡衣人，瀟灑青霞賞。平生多感激，忠義非外獎。禍連積怨生，事及徂川往。楚邦有壯士，鄢郢翻掃蕩。申包哭秦庭，泣血將安仰。鞭屍辱已及，堂上羅宿莽。頗似今之人，蟊賊陷忠讜。渺然一水隔，何由稅歸鞅。日夕聽猿怨，懷賢盈楚想。
李白,尋魯城北範居士失道落蒼耳中見範置酒摘蒼耳,雁度秋色遠，日靜無雲時。客心不自得，浩漫將何之。忽憶範野人，閒園養幽姿。茫然起逸興，但恐行來遲。城壕失往路，馬首迷荒陂。不惜翠雲裘，遂為蒼耳欺。入門且一笑，把臂君為誰。酒客愛秋蔬，山盤薦霜梨。他筵不下箸，此席忘朝饑。酸棗垂北郭，寒瓜蔓東籬。還傾四五酌，自詠猛虎詞。近作十日歡，遠為千載期。風流自簸蕩，謔浪偏相宜。酣來上馬去，卻笑高陽池。
李白,與周剛清溪玉鏡潭宴彆  潭在秋浦桃胡陂下,康樂上官去，永嘉遊石門。江亭有孤嶼，千載跡猶存。我來遊秋浦，三入桃陂源。千峰照積雪，萬壑儘啼猿。興與謝公合，文因周子論。掃崖去落葉，席月開清樽。溪當大樓南，溪水正南奔。回作玉鏡潭，澄明洗心魂。此中得佳境，可以絕囂喧。清夜方歸來，酣歌出平原。彆後經此地，為餘謝蘭蓀。
李白,遊水西簡鄭明府,天宮水西寺，雲錦照東郭。清湍鳴回溪，綠水繞飛閣。涼風日瀟灑，幽客時憩泊。五月思貂裘，謂言秋霜落。石蘿引古蔓，岸筍開新籜。吟玩空複情，相思爾佳作。鄭公詩人秀，逸韻宏寥廓。何當一來遊，愜我雪山諾。
李白,鸚鵡洲,鸚鵡來過吳江水，江上洲傳鸚鵡名。鸚鵡西飛隴山去，芳洲之樹何青青。煙開蘭葉香風暖，岸夾桃花錦浪生。遷客此時徒極目，長洲孤月向誰明。
李白,尋高鳳石門山中元丹丘,尋幽無前期，乘興不覺遠。蒼崖渺難涉，白日忽欲晚。未窮三四山，已曆千萬轉。寂寂聞猿愁，行行見雲收。高鬆來好月，空穀宜清秋。溪深古雪在，石斷寒泉流。峰巒秀中天，登眺不可儘。丹丘遙相呼，顧我忽而哂。遂造窮穀間，始知靜者閒。留歡達永夜，清曉方言還。
李白,獨酌,春草如有意，羅生玉堂陰。東風吹愁來，白發坐相侵。獨酌勸孤影，閒歌麵芳林。長鬆爾何知，蕭瑟為誰吟。手舞石上月，膝橫花間琴。過此一壺外，悠悠非我心。
李白,秋夜獨坐懷故山,小隱慕安石，遠遊學屈平。天書訪江海，雲臥起鹹京。入侍瑤池宴，出陪玉輦行。誇胡新賦作，諫獵短書成。但奉紫霄顧，非邀青史名。莊周空說劍，墨翟恥論兵。拙薄遂疏絕，歸閒事耦耕。顧無蒼生望，空愛紫芝榮。寥落暝霞色，微茫舊壑情。秋山綠蘿月，今夕為誰明。
李白,憶東山二首,不向東山久，薔薇幾度花。白雲還自散，明月落誰家。我今攜謝妓，長嘯絕人群。欲報東山客，開關掃白雲。
李白,荊州賊平臨洞庭言懷作,修蛇橫洞庭，吞象臨江島。積骨成巴陵，遺言聞楚老。水窮三苗國，地窄三湘道。歲晏天崢嶸，時危人枯槁。思歸陰喪亂，去國傷懷抱。郢路方丘墟，章華亦傾倒。風悲猿嘯苦，木落鴻飛早。日隱西赤沙，月明東城草。關河望已絕，氛霧行當掃。長叫天可聞，吾將問蒼昊。
李白,嘲魯儒,魯叟談五經，白發死章句。問以經濟策，茫如墜煙霧。足著遠遊履，首戴方山巾。緩步從直道，未行先起塵。秦家丞相府，不重褒衣人。君非叔孫通，與我本殊倫。時事且未達，歸耕汶水濱。
李白,長信宮,"月皎昭陽殿，霜清長信宮。天行乘玉輦，飛燕與君同。

更有留情處，承恩樂未窮。誰憐團扇妾，獨坐怨秋風。


        "
李白,代寄情楚詞體,君不來兮，徒蓄怨積思而孤吟。雲陽一去已遠，隔巫山綠水之沉沉。留餘香兮染繡被，夜欲寢兮愁人心。朝馳餘馬於青樓，怳若空而夷猶。浮雲深兮不得語，卻惆悵而懷憂。使青鳥兮銜書，恨獨宿兮傷離居。何無情而雨絕，夢雖往而交疏。橫流涕而長嗟，折芳洲之瑤華。送飛鳥以極目，怨夕陽之西斜。願為連根同死之秋草，不作飛空之落花。
李白,登高丘而望遠,登高丘而望遠海，六鼇骨已霜，三山流安在？扶桑半摧折，白日沉光彩。銀台金闕如夢中，秦皇漢武空相待。精衛費木石，黿鼉無所憑。君不見驪山茂陵儘灰滅，牧羊之子來攀登。盜賊劫寶玉，精靈竟何能。窮兵黷武今如此，鼎湖飛龍安可乘？
李白,春日醉起言誌,處世若大夢，胡為勞其生。所以終日醉，頹然臥前楹。覺來盼庭前，一鳥花間鳴。借問此何時，春風語流鶯。感之欲歎息，對酒還自傾。浩歌待明月，曲儘已忘情。
李白,萬憤詞投魏郎中,海水渤潏，人罹鯨鯢。蓊胡沙而四塞，始滔天於燕齊。何六龍之浩蕩，遷白日於秦西。九土星分，嗷嗷棲棲。南冠君子，呼天而啼。戀高堂而掩泣，淚血地而成泥。獄戶春而不草，獨幽怨而沉迷。兄九江兮弟三峽，悲羽化之難齊。穆陵關北愁愛子，豫章天南隔老妻。一門骨肉散百草，遇難不複相提攜。樹榛拔桂，囚鸞寵雞。舜昔授禹，伯成耕犁。德自此衰，吾將安棲。好我者恤我，不好我者何忍臨危而相擠。子胥鴟夷，彭越醢醯。自古豪烈，胡為此繄。蒼蒼之天，高乎視低。如其聽卑，脫我牢狴。儻辨美玉，君收白珪。
李白,上清寶鼎詩,朝披夢澤雲，笠釣青茫茫。尋絲得雙鯉，中有三元章。篆字若丹蛇，逸勢如飛翔。歸來問天老，奧義不可量。金刀割青素，靈文爛煌煌。咽服十二環，奄見仙人房。暮跨紫鱗去，海氣侵肌涼。龍子善變化，化作梅花妝。贈我累累珠，靡靡明月光。勸我穿絳縷，係作裙間襠。挹子以攜去，談笑聞遺香。
李白,上清寶鼎詩,人生燭上花，光滅巧妍儘。春風繞樹頭，日與化工進。隻知雨露貪，不聞零落儘。我昔飛骨時，慘見當塗墳。青鬆靄朝霞，縹緲山丁村。既死明月魄，無複玻璃魂。念此一脫灑，長嘯祭昆侖。醉著鸞皇衣，星鬥俯可捫。
李白,野田黃雀行,遊莫逐炎洲翠，棲莫近吳宮燕。吳宮火起焚巢窠，炎洲逐翠遭網羅。蕭條兩翅蓬蒿下，縱有鷹鸇奈若何。
李白,古風其三十六,抱玉入楚國。見疑古所聞。良寶終見棄。徒勞三獻君。直木忌先伐。芳蘭哀自焚。盈滿天所損。沉冥道為群。東海泛碧水。（泛一作沉）西關乘紫雲。魯連及柱史。可以躡清芬。(此詩一作□來荊山客。【竭立換去】誰為瑉玉分。良寶絕見棄。虛持三獻君。直木忌先伐。芬蘭哀自焚。盈滿天所損。沉冥道所群。東海有碧水。西山多白雲。魯連及夷齊。可以躡清芬。)
李白,古風其四十六,一百四十年。國容何赫然。隱隱五鳳樓。峨峨橫三川。王侯象星月。賓客如雲煙。(以上六句一作帝京信佳麗。國容何赫然。劍戟擁九關。歌鐘沸三川。蓬萊象天構。珠翠誇雲仙。)鬥雞金宮裡。蹴鞠瑤台邊。舉動搖白日。指揮回青天。當塗何翕忽。失路長棄捐。獨有揚執戟。閉關草太玄。
李白,雉朝飛,麥隴青青三月時，白雉朝飛挾兩雌。錦衣繡翼何離褷，犢牧采薪感之悲。春天和，白日暖。啄食飲泉勇氣滿，爭雄鬥死繡頸斷。雉子班奏急管弦，傾心酒美儘玉碗。枯楊枯楊爾生稊，我獨七十而孤棲。彈弦寫恨意不儘，瞑目歸黃泥。
李白,山人勸酒,蒼蒼雲鬆，落落綺皓。春風爾來為阿誰，蝴蝶忽然滿芳草。秀眉霜雪顏桃花，骨青髓綠長美好。稱是秦時避世人，勸酒相歡不知老。各守麋鹿誌，恥隨龍虎爭。欻起佐太子，漢王乃複驚。顧謂戚夫人，彼翁羽翼成。歸來商山下，泛若雲無情。舉觴酹巢由，洗耳何獨清。浩歌望嵩嶽，意氣還相傾。
李白,雉子斑  ( 一作設辟邪伎鼓吹雉子斑曲辭 ),辟邪伎作鼓吹驚，雉子班之奏曲成，喔咿振迅欲飛鳴。扇錦翼，雄風生。雙雌同飲啄，趫悍誰能爭。乍向草中耿介死，不求黃金籠下生。天地至廣大，何惜遂物情。善卷讓天子，務光亦逃名。所貴曠士懷，朗然合太清。
李白,幽州胡馬客歌,幽州胡馬客，綠眼虎皮冠。笑拂兩隻箭，萬人不可乾。彎弓若轉月，白雁落雲端。雙雙掉鞭行，遊獵向樓蘭。出門不顧後，報國死何難。天驕五單於，狼戾好凶殘。牛馬散北海，割鮮若虎餐。雖居燕支山，不道朔雪寒。婦女馬上笑，顏如赬玉盤。翻飛射鳥獸，花月醉雕鞍。旄頭四光芒，爭戰若蜂攢。白刃灑赤血，流沙為之丹。名將古誰是，疲兵良可歎。何時天狼滅，父子得閒安。第一百六十四卷
李白,怨歌行  長安見內人出嫁. 友人令餘代為之,十五入漢宮，花顏笑春紅。君王選玉色，侍寢金屏中。薦枕嬌夕月，卷衣戀春風。寧知趙飛燕，奪寵恨無窮。沉憂能傷人，綠鬢成霜蓬。一朝不得意，世事徒為空。鷫鸘換美酒，舞衣罷雕龍。寒苦不忍言，為君奏絲桐。腸斷弦亦絕，悲心夜忡忡。
李白,秦女休行  ( 魏協律都尉左延年所作， 今擬,西門秦氏女，秀色如瓊花。手揮白楊刀，清晝殺仇家。羅袖灑赤血，英氣淩紫霞。直上西山去，關吏相邀遮。婿為燕國王，身被詔獄加。犯刑若履虎，不畏落爪牙。素頸未及斷，摧眉伏泥沙。金雞忽放赦，大辟得寬賒。何慚聶政姊，萬古共驚嗟。
李白,空城雀,嗷嗷空城雀，身計何戚促。本與鷦鷯群，不隨鳳凰族。提攜四黃口，飲乳未嘗足。食君糠秕餘，嘗恐烏鳶逐。恥涉太行險，羞營覆車粟。天命有定端，守分絕所欲。第一百六十五卷
李白,發白馬,將軍發白馬，旌節度黃河。簫鼓聒川嶽，滄溟湧濤波。武安有振瓦，易水無寒歌。鐵騎若雪山，飲流涸滹沱。揚兵獵月窟，轉戰略朝那。倚劍登燕然，邊烽列嵯峨。蕭條萬裡外，耕作五原多。一掃清大漠，包虎戢金戈。
李白,同族弟金城尉叔卿燭照山水壁畫歌,高堂粉壁圖蓬瀛，燭前一見滄洲清。洪波洶湧山崢嶸，皎若丹丘隔海望赤城。光中乍喜嵐氣滅，謂逢山陰晴後雪。回溪碧流寂無喧，又如秦人月下窺花源。了然不覺清心魂，隻將疊嶂鳴秋猿。與君對此歡未歇，放歌行吟達明發。卻顧海客揚雲帆，便欲因之向溟渤。
李白,贈從兄襄陽少府皓,結發未識事，所交儘豪雄。卻秦不受賞，擊晉寧為功。小節豈足言，退耕舂陵東。歸來無產業，生事如轉蓬。一朝烏裘敝，百鎰黃金空。彈劍徒激昂，出門悲路窮。吾兄青雲士，然諾聞諸公。所以陳片言，片言貴情通。棣華倘不接，甘與秋草同。
李白,贈何七判官昌浩,有時忽惆悵，匡坐至夜分。平明空嘯吒，思欲解世紛。心隨長風去，吹散萬裡雲。羞作濟南生，九十誦古文。不然拂劍起，沙漠收奇勳。老死阡陌間，何因揚清芬。夫子今管樂，英才冠三軍。終與同出處，豈將沮溺群。
李白,贈饒陽張司戶燧,朝飲蒼梧泉，夕棲碧海煙。寧知鸞鳳意，遠托椅桐前。慕藺豈曩古，攀嵇是當年。愧非黃石老，安識子房賢。功業嗟落日，容華棄徂川。一語已道意，三山期著鞭。蹉跎人間世，寥落壺中天。獨見遊物祖，探元窮化先。何當共攜手，相與排冥筌。
李白,贈崔侍郎  （郎一作禦）,長劍一杯酒，男兒方寸心。洛陽因劇孟，托宿話胸襟。但仰山嶽秀，不知江海深。長安複攜手，再顧重千金。君乃輶軒佐，予叨翰墨林。高風摧秀木，虛彈落驚禽。不取回舟興，而來命駕尋。扶搖應借力，桃李願成陰。笑吐張儀舌，愁為莊舄吟。誰憐明月夜，腸斷聽秋砧。
李白,醉後贈從甥高鎮,馬上相逢揖馬鞭，客中相見客中憐。欲邀擊築悲歌飲，正值傾家無酒錢。江東風光不借人，枉殺落花空自春。黃金逐手快意儘，昨日破產今朝貧。丈夫何事空嘯傲，不如燒卻頭上巾。君為進士不得進，我被秋霜生旅鬢。時清不及英豪人，三尺童兒重廉藺。匣中盤劍裝魚昔魚，閒在腰間未用渠。且將換酒與君醉，醉歸托宿吳專諸。
李白,流夜郎贈辛判官,昔在長安醉花柳，五侯七貴同杯酒。氣岸遙淩豪士前，風流肯落他人後。夫子紅顏我少年，章台走馬著金鞭。文章獻納麒麟殿，歌舞淹留玳瑁筵。與君自謂長如此，寧知草動風塵起。函穀忽驚胡馬來，秦宮桃李向明開。我愁遠謫夜郎去，何日金雞放赦回。
李白,陳情贈友人,延陵有寶劍，價重千黃金。觀風曆上國，暗許故人深。歸來掛墳鬆，萬古知其心。懦夫感達節，壯士激青衿。鮑生薦夷吾，一舉置齊相。斯人無良朋，豈有青雲望。臨財不苟取，推分固辭讓。後世稱其賢，英風邈難尚。論交但若此，友道孰雲喪。多君騁逸藻，掩映當時人。舒文振頹波，秉德冠彝倫。卜居乃此地，共井為比鄰。清琴弄雲月，美酒娛冬春。薄德中見捐，忽之如遺塵。英豪未豹變，自古多艱辛。他人縱以疏，君意宜獨親。奈向成離居，相去複幾許。飄風吹雲霓，蔽目不得語。投珠冀相報，按劍恐相距。所思采芳蘭，欲贈隔荊渚。沉憂心若醉，積恨淚如雨。願假東壁輝，餘光照貧女。
李白,登敬亭山南望懷古贈竇主簿,敬亭一回首，目儘天南端。仙者五六人，常聞此遊盤。溪流琴高水，石聳麻姑壇。白龍降陵陽，黃鶴呼子安。羽化騎日月，雲行翼鴛鸞。下視宇宙間，四溟空波瀾。汰絕目下事，從之複何難。百歲落半途，前期浩漫漫。強食不成味，清晨起長歎。願隨子明去，煉火燒金丹。
李白,江夏寄漢陽輔錄事,誰道此水廣，狹如一匹練。江夏黃鶴樓，青山漢陽縣。大語猶可聞，故人難可見。君草陳琳檄，我書魯連箭。報國有壯心，龍顏不回眷。西飛精衛鳥，東海何由填。鼓角徒悲鳴，樓船習征戰。抽劍步霜月，夜行空庭遍。長呼結浮雲，埋冇顧榮扇。他日觀軍容，投壺接高宴。
李白,早春寄王漢陽,聞道春還未相識，走傍寒梅訪消息。昨夜東風入武陽，陌頭楊柳黃金色。碧水浩浩雲茫茫，美人不來空斷腸。預拂青山一片石，與君連日醉壺觴。
李白,江上寄元六林宗,霜落江始寒，楓葉綠未脫。客行悲清秋，永路苦不達。滄波眇川汜，白日隱天末。停棹依林巒，驚猿相叫聒。夜分河漢轉，起視溟漲闊。涼風何蕭蕭，流水鳴活活。浦沙淨如洗，海月明可掇。蘭交空懷思，瓊樹詎解渴。勖哉滄洲心，歲晚庶不奪。幽賞頗自得，興遠與誰豁。
李白,留彆王司馬嵩,魯連賣談笑，豈是顧千金。陶朱雖相越，本有五湖心。餘亦南陽子，時為梁甫吟。蒼山容偃蹇，白日惜頹侵。願一佐明主，功成還舊林。西來何所為，孤劍托知音。鳥愛碧山遠，魚遊滄海深。呼鷹過上蔡，賣畚向嵩岑。他日閒相訪，丘中有素琴。
李白,留彆西河劉少府,秋發已種種，所為竟無成。閒傾魯壺酒，笑對劉公榮。謂我是方朔，人間落歲星。白衣千萬乘，何事去天庭。君亦不得意，高歌羨鴻冥。世人若醯雞，安可識梅生。雖為刀筆吏，緬懷在赤城。餘亦如流萍，隨波樂休明。自有兩少妾，雙騎駿馬行。東山春酒綠，歸隱謝浮名。
李白,聞李太尉大舉秦兵百萬出征東南懦夫請纓冀申,秦出天下兵，蹴踏燕趙傾。黃河飲馬竭，赤羽連天明。太尉杖旄鉞，雲旗繞彭城。三軍受號令，千裡肅雷霆。函穀絕飛鳥，武關擁連營。意在斬巨鼇，何論鱠長鯨。恨無左車略，多愧魯連生。拂劍照嚴霜，雕戈鬘胡纓。願雪會稽恥，將期報恩榮。半道謝病還，無因東南征。亞夫未見顧，劇孟阻先行。天奪壯士心，長籲彆吳京。金陵遇太守，倒屣相逢迎。群公鹹祖餞，四座羅朝英。初發臨滄觀，醉棲征虜亭。舊國見秋月，長江流寒聲。帝車信回轉，河漢複縱橫。孤鳳向西海，飛鴻辭北溟。因之出寥廓，揮手謝公卿。
李白,江夏彆宋之悌,楚水清若空，遙將碧海通。人分千裡外，興在一杯中。穀鳥吟晴日，江猿嘯晚風。平生不下淚，於此泣無窮。第一百七十五卷
李白,送殷淑三首,"海水不可解，連江夜為潮。俄然浦嶼闊，岸去酒船遙。

惜彆耐取醉，鳴榔且長謠。天明爾當去，應便有風飄。

白鷺洲前月，天明送客回。青龍山後日，早出海雲來。

流水無情去，征帆逐吹開。相看不忍彆，更進手中杯。

痛飲龍筇下，燈青月複寒。醉歌驚白鷺，半夜起沙灘。


        "
李白,送岑徵君歸鳴皋山,岑公相門子，雅望歸安石。奕世皆夔龍，中台竟三拆。至人達機兆，高揖九州伯。奈何天地間，而作隱淪客。貴道能全真，潛輝臥幽鄰。探元入窅默，觀化遊無垠。光武有天下，嚴陵為故人。雖登洛陽殿，不屈巢由身。餘亦謝明主，今稱偃蹇臣。登高覽萬古，思與廣成鄰。蹈海寧受賞，還山非問津。西來一搖扇，共拂元規塵。
李白,邯鄲南亭觀妓,歌鼓燕趙兒，魏姝弄鳴絲。粉色豔日彩，舞袖拂花枝。把酒顧美人，請歌邯鄲詞。清箏何繚繞，度曲綠雲垂。平原君安在，科鬥生古池。座客三千人，於今知有誰。我輩不作樂，但為後代悲。
李白,天台曉望,天台鄰四明，華頂高百越。門標赤城霞，樓棲滄島月。憑高登遠覽，直下見溟渤。雲垂大鵬翻，波動巨鼇冇。風潮爭洶湧，神怪何翕忽。觀奇跡無倪，好道心不歇。攀條摘朱實，服藥煉金骨。安得生羽毛，千春臥蓬闕。
李白,登瓦官閣,"晨登瓦官閣，極眺金陵城。鐘山對北戶，淮水入南榮。

漫漫雨花落，嘈嘈天樂鳴。兩廊振法鼓，四角吹風箏。

杳無霄漢上，仰攀日月行。山空霸氣滅，地古寒陰生。

寥廓雲海晚，蒼茫宮觀平。門餘閶闔字，樓識鳳凰名。

雷作百川動，神扶萬栱傾。靈光一向貴，長此鎮吳京。


        "
李白,望廬山瀑布其一,西登香爐峰，南見瀑布水。掛流三百丈，噴壑數十裡。欻如飛電來，隱若白虹起。初驚河漢落，半灑雲天裡。仰觀勢轉雄，壯哉造化功。海風吹不斷，江月照還空。空中亂潈射，左右洗青壁。飛珠散輕霞，流沫沸穹石。而我樂名山，對之心益閒。無論漱瓊液，還得洗塵顏。且諧宿所好，永願辭人間。
李白,安州應城玉女湯作,"神女歿幽境，湯池流大川。陰陽結炎炭，造化開靈泉。地底爍朱火，沙旁歊素煙。沸珠躍明月，皎鏡涵空天。氣浮蘭芳滿，色漲桃花然。精覽萬殊入，潛行七澤連。愈疾功莫尚，變盈道乃全。濯纓掬清泚，晞發弄潺湲。散下楚王國，分澆宋玉田。可以奉巡幸，奈何隔窮偏。獨隨朝宗水，赴海輸微涓。
        "
李白,蘇武,蘇武在匈奴，十年持漢節。白雁上林飛，空傳一書劄。牧羊邊地苦，落日歸心絕。渴飲月窟冰，饑餐天上雪。東還沙塞遠，北愴河梁彆。泣把李陵衣，相看淚成血。
李白,過汪氏彆業其二,疇昔未識君。知君好賢才。隨山起館宇。鑿石營池台。星火五月中。景風從南來。數枝石榴發。一丈荷花開。恨不當此時。相過醉金□。【壘土換缶】我行值木落。月苦清猿哀。永夜達五更。吳歈送瓊杯。酒酣欲起舞。四座歌相催。日出遠海明。軒車且徘徊。更遊龍潭去。枕石拂莓苔。
李白,效古其一,朝入天苑中，謁帝蓬萊宮。青山映輦道，碧樹搖蒼空。謬題金閨籍，得與銀台通。待詔奉明主，抽毫頌清風。歸時落日晚，躞蹀浮雲驄。人馬本無意，飛馳自豪雄。入門紫鴛鴦，金井雙梧桐。清歌弦古曲，美酒沽新豐。快意且為樂，列筵坐群公。光景不可留，生世如轉蓬。早達勝晚遇，羞比垂釣翁。
李白,南軒鬆,南軒有孤鬆，柯葉自綿冪。清風無閒時，瀟灑終日夕。陰生古苔綠，色染秋煙碧。何當淩雲霄，直上數千尺。
李白,瑩禪師房觀山海圖,真僧閉精宇，滅跡含達觀。列嶂圖雲山，攢峰入霄漢。丹崖森在目，清晝疑卷幔。蓬壺來軒窗，瀛海入幾案。煙濤爭噴薄，島嶼相淩亂。征帆飄空中，瀑水灑天半。崢嶸若可陟，想像徒盈歎。杳與真心冥，遂諧靜者玩。如登赤城裡，揭步滄洲畔。即事能娛人，從茲得消散。
李白,對雨,卷簾聊舉目，露濕草綿芊。古岫藏雲毳，空庭織碎煙。水紋愁不起，風線重難牽。儘日扶犁叟，往來江樹前。
李白,久彆離,彆來幾春未還家，玉窗五見櫻桃花。況有錦字書，開緘使人嗟。至此腸斷彼心絕。雲鬟綠鬢罷梳結，愁如回飆亂白雪。去年寄書報陽台，今年寄書重相催。東風兮東風，為我吹行雲使西來。待來竟不來，落花寂寂委青苔。
李白,雙燕離,雙燕複雙燕，雙飛令人羨。玉樓珠閣不獨棲，金窗繡戶長相見。柏梁失火去，因入吳王宮。吳宮又焚蕩，雛儘巢亦空。憔悴一身在，孀雌憶故雄。雙飛難再得，傷我寸心中。
李白,古風其五,太白何蒼蒼。星辰上森列。去天三百裡。邈爾與世絕。中有綠發翁。披雲臥鬆雪。不笑亦不語。冥棲在岩穴。我來逢真人。長跪問寶訣。粲然啟玉齒。授以煉藥說。銘骨傳其語。竦身已電滅。仰望不可及。蒼然五情熱。吾將營丹砂。永與世人彆。
李白,古風其十九,西嶽蓮花山。迢迢見明星。素手把芙蓉。虛步躡太清。霓裳曳廣帶。飄拂升天行。邀我登雲台。高揖衛叔卿。恍恍與之去。駕鴻淩紫冥。俯視洛陽川。茫茫走胡兵。流血塗野草。豺狼儘冠纓。
李白,古風其三十,玄風變太古。道喪無時還。擾擾季葉人。雞鳴趨四關。但識金馬門。誰知蓬萊山。白首死羅綺。笑歌無時閒。綠酒哂丹液。青娥凋素顏。(上二句一作萋萋千金骨。風塵凋素顏。)大儒揮金椎。琢之詩禮間。蒼蒼三株樹。冥目焉能攀。
李白,古風其五十四,倚劍登高台。悠悠送春目。蒼榛蔽層丘。瓊草隱深穀。鳳鳥鳴西海。欲集無珍木。鸒斯得所居。蒿下盈萬族。晉風日已頹。窮途方慟哭。(以上六句一作翩翩眾鳥飛。翱翔在珍木。群花亦便娟。榮耀非一族。歸來愴途窮。日暮還慟哭。)
李白,古風其五十九,惻惻泣路歧。哀哀悲素絲。路歧有南北。素絲易變移。萬事固如此。人生無定期。田竇相傾奪。賓客互盈虧。世途多翻覆。交道方險口。【山戲】鬥酒強然諾。寸心終自疑。張陳竟火滅。蕭朱亦星離。眾鳥集榮柯。窮魚守枯池。嗟嗟失權客。勤問何所規。
李白,大堤曲,漢水臨襄陽，花開大堤暖。佳期大堤下，淚向南雲滿。春風無複情，吹我夢魂散。不見眼中人，天長音信斷。
李白,白毫子歌,淮南小山白毫子，乃在淮南小山裡。夜臥鬆下雲，朝餐石中髓。小山連綿向江開，碧峰巉岩綠水回。餘配白毫子，獨酌流霞杯。拂花弄琴坐青苔，綠蘿樹下春風來。南窗蕭颯鬆聲起，憑崖一聽清心耳。可得見，未得親。八公攜手五雲去，空餘桂樹愁殺人。
李白,鳴皋歌送岑徵君  時梁園三尺雪.,若有人兮思鳴皋，阻積雪兮心煩勞。洪河淩競不可以徑度，冰龍鱗兮難容舠。邈仙山之峻極兮，聞天籟之嘈嘈。霜崖縞皓以合遝兮，若長風扇海湧滄溟之波濤。玄猿綠羆，舔舕崟岌。危柯振石，駭膽栗魄，群呼而相號。峰崢嶸以路絕，掛星辰於岩嶅。送君之歸兮，動鳴皋之新作。交鼓吹兮彈絲，觴清泠之池閣。君不行兮何待，若反顧之黃鶴。掃梁園之群英，振大雅於東洛。巾征軒兮曆阻折，尋幽居兮越巘崿。盤白石兮坐素月，琴鬆風兮寂萬壑。望不見兮心氛氳，蘿冥冥兮霰紛紛。水橫洞以下淥，波小聲而上聞。虎嘯穀而生風，龍藏溪而吐雲。寡鶴清唳，饑鼯顰呻。魂獨處此幽默兮，愀空山而愁人。雞聚族以爭食，鳳孤飛而無鄰。蝘蜓嘲龍，魚目混珍。嫫母衣錦，西施負薪。若使巢由桎梏於軒冕兮，亦奚異乎夔龍蹩躠於風塵。哭何苦而救楚，笑何誇而卻秦。吾誠不能學二子沽名矯節以耀世兮，固將棄天地而遺身。白鷗兮飛來，長與君兮相親。
李白,峨眉山月歌送蜀僧晏入中京,我在巴東三峽時，西看明月憶峨眉。月出峨眉照滄海，與人萬裡長相隨。黃鶴樓前月華白，此中忽見峨眉客。峨眉山月還送君，風吹西到長安陌。長安大道橫九天，峨眉山月照秦川。黃金獅子乘高座，白玉麈尾談重玄。我似浮雲殢吳越，君逢聖主遊丹闕。一振高名滿帝都，歸時還弄峨眉月。
李白,駕去溫泉後贈楊山人,少年落魄楚漢間，風塵蕭瑟多苦顏。自言管葛竟誰許，長籲莫錯還閉關。一朝君王垂拂拭，剖心輸丹雪胸臆，忽蒙白日回景光，直上青雲生羽翼，幸陪鸞輦出鴻都，身騎飛龍天馬駒。王公大人借顏色，金璋紫綬來相趨。當時結交何紛紛，片言道合惟有君。待吾儘節報明主，然後相攜臥白雲。
李白,鄴中贈王大  （一作鄴中王大勸入高鳳石門山,一身竟無托，遠與孤蓬征。千裡失所依，複將落葉並。中途偶良朋，問我將何行。欲獻濟時策，此心誰見明。君王製六合，海塞無交兵。壯士伏草間，沉憂亂縱橫。飄飄不得意，昨發南都城。紫燕櫪下嘶，青萍匣中鳴。投軀寄天下，長嘯尋豪英。恥學琅琊人，龍蟠事躬耕。富貴吾自取，建功及春榮。我願執爾手，爾方達我情。相知同一己，豈惟弟與兄。抱子弄白雲，琴歌發清聲。臨彆意難儘，各希存令名。
李白,贈裴司馬,翡翠黃金縷，繡成歌舞衣。若無雲間月，誰可比光輝。秀色一如此，多為眾女譏。君恩移昔愛，失寵秋風歸。愁苦不窺鄰，泣上流黃機。天寒素手冷，夜長燭複微。十日不滿匹，鬢蓬亂若絲。猶是可憐人，容華世中稀。向君發皓齒，顧我莫相違。
李白,贈武十七諤,馬如一匹練。明日過吳門。乃是要離客。西來欲報恩。笑開燕匕首。拂拭竟無言。狄犬吠清洛。天津成塞垣。愛子隔東魯。空悲斷腸猿。林回棄白璧。千裡阻同奔。君為我致之。輕齎涉淮原。精誠合天道。不愧遠遊魂。
李白,贈僧行融,"梁有湯惠休，常從鮑照遊。峨眉史懷一，獨映陳公出。

卓絕二道人，結交鳳與麟。行融亦俊發，吾知有英骨。

海若不隱珠，驪龍吐明月。大海乘虛舟，隨波任安流。

賦詩旃檀閣，縱酒鸚鵡洲。待我適東越，相攜上白樓。


        "
李白,秋夜宿龍門香山寺奉寄王方城十七丈奉國瑩上,朝發汝海東，暮棲龍門中。水寒夕波急，木落秋山空。望極九霄迥，賞幽萬壑通。目皓沙上月，心清鬆下風。玉鬥橫網戶，銀河耿花宮。興在趣方逸，歡餘情未終。鳳駕憶王子，虎溪懷遠公。桂枝坐蕭瑟，棣華不複同。流恨寄伊水，盈盈焉可窮。
李白,月夜江行寄崔員外宗之,飄飄江風起，蕭颯海樹秋。登艫美清夜，掛席移輕舟。月隨碧山轉，水合青天流。杳如星河上，但覺雲林幽。歸路方浩浩，徂川去悠悠。徒悲蕙草歇，複聽菱歌愁。岸曲迷後浦，沙明瞰前洲。懷君不可見，望遠增離憂。
李白,新林浦阻風寄友人,潮水定可信，天風難與期。清晨西北轉，薄暮東南吹。以此難掛席，佳期益相思。海月破圓影，菰蔣生綠池。昨日北湖梅，開花已滿枝。今朝東門柳，夾道垂青絲。歲物忽如此，我來定幾時。紛紛江上雪，草草客中悲。明發新林浦，空吟謝脁詩。
李白,書情寄從弟□州長史昭  【都者換分】,自笑客行久，我行定幾時。綠楊已可折，攀取最長枝。翩翩弄春色，延佇寄相思。誰言貴此物，意願重瓊蕤。昨夢見惠連，朝吟謝公詩。東風引碧草，不覺生華池。臨玩忽雲夕，杜鵑夜鳴悲。懷君芳歲歇，庭樹落紅滋。
李白,春日歸山寄孟浩然,朱紱遺塵境，青山謁梵筵。金繩開覺路，寶筏度迷川。嶺樹攢飛栱，岩花覆穀泉。塔形標海月，樓勢出江煙。香氣三天下，鐘聲萬壑連。荷秋珠已滿，鬆密蓋初圓。鳥聚疑聞法，龍參若護禪。愧非流水韻，叨入伯牙弦。
李白,宣州九日聞崔四侍禦與宇文太守遊敬亭餘時登,"九日茱萸熟，插鬢傷早白。登高望山海，滿目悲古昔。遠訪投沙人，因為逃名客。故交竟誰在，獨有崔亭伯。重陽不相知，載酒任所適。手持一枝菊，調笑二千石。日暮岸幘歸，傳呼隘阡陌。彤襟雙白鹿，賓從何輝赫。夫子在其間，遂成雲霄隔。良辰與美景，兩地方虛擲。晚從南峰歸，蘿月下水壁。卻登郡樓望，鬆色寒轉碧。咫尺不可親，棄我如遺舄。
九卿天上落，五馬道旁來。列戟朱門曉，褰幃碧嶂開。登高望遠海，召客得英才。紫綬歡情洽，黃花逸興催。山從圖上見，溪即鏡中回。遙羨重陽作，應過戲馬台。
"
李白,送楊山人歸天台,客有思天台，東行路超忽。濤落浙江秋，沙明浦陽月。今遊方厭楚，昨夢先歸越。且儘秉燭歡，無辭淩晨發。我家小阮賢，剖竹赤城邊。詩人多見重，官燭未曾然。興引登山屐，情催泛海船。石橋如可度，攜手弄雲煙。
李白,送族弟凝至晏□  單父三十裡  【土固】,雪滿原野白，戎裝出盤遊。揮鞭布獵騎，四顧登高丘。兔起馬足間，蒼鷹下平疇。喧呼相馳逐，取樂銷人憂。舍此戒禽荒，微聲列齊謳。鳴雞發晏堌，彆雁驚淶溝。西行有東音，寄與長河流。
李白,江西送友人之羅浮,桂水分五嶺，衡山朝九疑。鄉關渺安西，流浪將何之。素色愁明湖，秋渚晦寒姿。疇昔紫芳意，已過黃發期。君王縱疏散，雲壑借巢夷。爾去之羅浮，我還憩峨眉。中闊道萬裡，霞月遙相思。如尋楚狂子，瓊樹有芳枝。
李白,遊南陽白水登石激作,朝涉白水源，暫與人俗疏。島嶼佳境色，江天涵清虛。目送去海雲，心閒遊川魚。長歌儘落日，乘月歸田廬。
李白,遊秋浦白苛陂二首,何處夜行好，月明白笴陂。山光搖積雪，猿影掛寒枝。但恐佳景晚，小令歸棹移。人來有清興，及此有相思。白笴夜長嘯，爽然溪穀寒。魚龍動陂水，處處生波瀾。天借一明月，飛來碧雲端。故鄉不可見，腸斷正西看。
李白,登錦城散花樓,日照錦城頭，朝光散花樓。金窗夾繡戶，珠箔懸銀鉤。飛梯綠雲中，極目散我憂。暮雨向三峽，春江繞雙流。今來一登望，如上九天遊。
李白,登峨嵋山,"蜀國多仙山，峨眉邈難匹。周流試登覽，絕怪安可悉？青冥倚天開，彩錯疑畫出。泠然紫霞賞，果得錦囊術。雲間吟瓊簫，石上弄寶瑟。平生有微尚，歡笑自此畢。煙容如在顏，塵累忽相失。倘逢騎羊子，攜手淩白日。
        "
李白,秋日登揚州西靈塔,寶塔淩蒼蒼，登攀覽四荒。頂高元氣合，標出海雲長。萬象分空界，三天接畫梁。水搖金刹影，日動火珠光。鳥拂瓊簾度，霞連繡栱張。目隨征路斷，心逐去帆揚。露浴梧楸白，霜催橘柚黃。玉毫如可見，於此照迷方。
李白,荊門浮舟望蜀江,春水月峽來，浮舟望安極。正是桃花流，依然錦江色。江色綠且明，茫茫與天平。逶迤巴山儘，搖曳楚雲行。雪照聚沙雁，花飛出穀鶯。芳洲卻已轉，碧樹森森迎。流目浦煙夕，揚帆海月生。江陵識遙火，應到渚宮城。
李白,過四皓墓,我行至商洛，幽獨訪神仙。園綺複安在，雲蘿尚宛然。荒涼千古跡，蕪冇四墳連。伊昔煉金鼎，何年閉玉泉。隴寒惟有月，鬆古漸無煙。木魅風號去，山精雨嘯旋。紫芝高詠罷，青史舊名傳。今日並如此，哀哉信可憐。
李白,月下獨酌其四,窮愁千萬端。美酒三百杯。愁多酒雖少。酒傾愁不來。所以知酒聖。酒酣心自開。辭粟臥首陽。屢空饑顏回。當代不樂飲。虛名安用哉。蟹螯即金液。糟丘是蓬萊。且須飲美酒。乘月醉高台。
李白,尋陽紫極宮感秋作,何處聞秋聲，翛翛北窗竹。回薄萬古心，攬之不盈掬。靜坐觀眾妙，浩然媚幽獨。白雲南山來，就我簷下宿。懶從唐生決，羞訪季主卜。四十九年非，一往不可複。野情轉蕭灑，世道有翻覆。陶令歸去來，田家酒應熟。
李白,自溧水道哭王炎其一,白楊雙行行，白馬悲路傍。晨興見曉月，更似發雲陽。溧水通吳關，逝川去未央。故人萬化儘，閉骨茅山岡。天上墜玉棺，泉中掩龍章。名飛日月上，義與風雲翔。逸氣竟莫展，英圖俄夭傷。楚國一老人，來嗟龔勝亡。有言不可道，雪泣憶蘭芳。
李白,雜言用投丹陽知己兼奉宣慰判官,客從昆侖來，遺我雙玉璞。雲是古之得道者西王母食之餘，食之可以淩太虛。受之頗謂絕今昔，求識江淮人猶乎比石。如今雖在卞和手，□□正憔悴，了了知之亦何益。恭聞士有調相如，始從鎬京還，複欲鎬京去。能上秦王殿，何時回光一相眄。欲投君，保君年，幸君持取無棄捐。無棄捐，服之與君俱神仙。
李白,戲贈杜甫,飯顆山頭逢杜甫，頂戴笠子日卓午。借問彆來太瘦生，總為從前作詩苦。
李白,題峰頂寺,夜宿峰頂寺。舉手捫星辰。不敢高聲語。恐驚天上人。
李白,詠桂,世人種桃李，皆在金張門。攀折爭捷徑，及此春風暄。一朝天霜下，榮耀難久存。安知南山桂，綠葉垂芳根。清陰亦可托，何惜樹君園。
李白,小桃源,黟縣小桃源，煙霞百裡間。地多靈草木，人尚古衣冠。市向晡前散，山經夜後寒。
李白,桂殿秋·仙女下,仙女下，董雙成，漢殿夜涼吹玉笙。曲終卻從仙宮去，萬戶千門惟月明。
李白,懼讒,二桃殺三士，詎假劍如霜。眾女妒蛾眉，雙花競春芳。魏姝信鄭袖，掩袂對懷王。一惑巧言子，朱顏成死傷。行將泣團扇，戚戚愁人腸。
李白,秋風清,秋風清，秋月明。落葉聚還散，寒鴉棲複驚。相思相見知何日，此時此夜難為情。
李白,古風其八,鹹陽二三月。宮柳黃金枝。綠幘誰家子。賣珠輕薄兒。日暮醉酒歸。白馬驕且馳。意氣人所仰。冶遊方及時。子雲不曉事。晚獻長楊辭。賦達身已老。草玄鬢若絲。投閣良可歎。但為此輩嗤。
李白,飛龍引其二,鼎湖流水清且閒。軒轅去時有弓劍。古人傳道留其間。後宮嬋娟多花顏。乘鸞飛煙亦不還。騎龍攀天造天關。造天關。聞天語。長雲河車載玉女。載玉女。過紫皇。紫皇乃賜白兔所搗之藥方。後天而老凋三光。下視瑤池見王母。蛾眉蕭颯如秋霜。
李白,鳳吹笙曲  ( 一作鳳笙篇  送彆 ),仙人十五愛吹笙，學得昆丘彩鳳鳴。始聞煉氣餐金液，複道朝天赴玉京。玉京迢迢幾千裡，鳳笙去去無窮已。欲歎離聲發絳唇，更嗟彆調流纖指。此時惜彆詎堪聞，此地相看未忍分。重吟真曲和清吹，卻奏仙歌響綠雲。綠雲紫氣向函關，訪道應尋緱氏山。莫學吹笙王子晉，一遇浮丘斷不還。
李白,君馬黃,君馬黃，我馬白。馬色雖不同，人心本無隔。共作遊冶盤，雙行洛陽陌。長劍既照曜，高冠何赩赫。各有千金裘，俱為五侯客。猛虎落陷阱，壯夫時屈厄。相知在急難，獨好亦何益。
李白,對酒行,鬆子棲金華，安期入蓬海。此人古之仙，羽化竟何在。浮生速流電，倏忽變光彩。天地無凋換，容顏有遷改。對酒不肯飲，含情欲誰待。
李白,估客行  ( 行一作樂 ),海客乘天風，將船遠行役。譬如雲中鳥，一去無蹤跡。
李白,贈瑕丘王少府,皎皎鸞鳳姿，飄飄神仙氣。梅生亦何事，來作南昌尉。清風佐鳴琴，寂寞道為貴。一見過所聞，操持難與群。毫揮魯邑訟，目送瀛洲雲。我隱屠釣下，爾當玉石分。無由接高論，空此仰清芬。
李白,贈參寥子,白鶴飛天書，南荊訪高士。五雲在峴山，果得參寥子。肮臟辭故園，昂藏入君門。天子分玉帛，百官接話言。毫墨時灑落，探玄有奇作。著論窮天人，千春秘麟閣。長揖不受官，拂衣歸林巒。餘亦去金馬，藤蘿同所歡。相思在何處，桂樹青雲端。
李白,贈張公洲革處士,列子居鄭圃，不將眾庶分。革侯遁南浦，常恐楚人聞。抱甕灌秋蔬，心閒遊天雲。每將瓜田叟，耕種漢水濆。時登張公洲，入獸不亂群。井無桔槔事，門絕刺繡文。長揖二千石，遠辭百裡君。斯為真隱者，吾黨慕清芬。第一百六十九卷
李白,贈閭丘宿鬆,阮籍為太守，乘驢上東平。剖竹十日間，一朝風化清。偶來拂衣去，誰測主人情。夫子理宿鬆，浮雲知古城。掃地物莽然，秋來百草生。飛鳥還舊巢，遷人返躬耕。何慚宓子賤，不減陶淵明。吾知千載後，卻掩二賢名。
李白,對雪醉後贈王曆陽,有身莫犯飛龍鱗，有手莫辮猛虎須。君看昔日汝南市，白頭仙人隱玉壺。子猷聞風動窗竹，相邀共醉杯中綠。曆陽何異山陰時，白雪飛花亂人目。君家有酒我何愁，客多樂酣秉燭遊。謝尚自能鴝鵒舞，相如免脫鷫鸘裘。清晨鼓棹過江去，千裡相思明月樓。
李白,獨酌清溪江石上寄權昭夷,我攜一樽酒，獨上江祖石。自從天地開，更長幾千尺。舉杯向天笑，天回日西照。永願坐此石，長垂嚴陵釣。寄謝山中人，可與爾同調。
李白,早過漆林渡寄萬巨,西經大藍山，南來漆林渡。水色倒空青，林煙橫積素。漏流昔吞翕，遝浪競奔注。潭落天上星，龍開水中霧。嶢岩注公柵，突兀陳焦墓。嶺峭紛上乾，川明屢回顧。因思萬夫子，解渴同瓊樹。何日睹清光，相歡詠佳句。
李白,贈彆王山人歸布山,王子析道論，微言破秋毫。還歸布山隱，興入天雲高。爾去安可遲，瑤草恐衰歇。我心亦懷歸，屢夢鬆上月。傲然遂獨往，長嘯開岩扉。林壑久已蕪，石道生薔薇。願言弄笙鶴，歲晚來相依。
李白,送當塗趙少府赴長蘆,"我來揚都市，送客回輕舠.因誇楚太子，便睹廣陵濤。

仙尉趙家玉，英風淩四豪。維舟至長蘆，目送煙雲高。

搖扇對酒樓，持袂把蟹螯。前途倘相思，登嶽一長謠。


        "
李白,送崔度還吳  度故人禮部員外國輔之子,幽燕沙雪地，萬裡儘黃雲。朝吹歸秋雁，南飛日幾群。中有孤鳳雛，哀鳴九天聞。我乃重此鳥，彩章五色分。胡為雜凡禽，雛鶩輕賤君。舉手捧爾足，疾心若火焚。拂羽淚滿麵，送之吳江濆。去影忽不見，躊躇日將曛。
李白,送崔氏昆季之金陵  （一作秋夜崔八丈水亭送,放歌倚東樓，行子期曉發。秋風渡江來，吹落山上月。主人出美酒，滅燭延清光。二崔向金陵，安得不儘觴。水客弄歸棹，雲帆卷輕霜。扁舟敬亭下，五兩先飄揚。峽石入水花，碧流日更長。思君無歲月，西笑阻河梁。
李白,早秋單父南樓酬竇公衡,白露見日滅，紅顏隨霜凋。彆君若俯仰，春芳辭秋條。泰山嵯峨夏雲在，疑是白波漲東海。散為飛雨川上來，遙帷卻卷清浮埃。知君獨坐青軒下，此時結念同所懷。我閉南樓看道書，幽簾清寂在仙居。曾無好事來相訪，賴爾高文一起予。
李白,以詩代書答元丹丘,青鳥海上來，今朝發何處。口銜雲錦字，與我忽飛去。鳥去淩紫煙，書留綺窗前。開緘方一笑，乃是故人傳。故人深相勖，憶我勞心曲。離居在鹹陽，三見秦草綠。置書雙袂間，引領不暫閒。長望杳難見，浮雲橫遠山。
李白,酬中都小吏攜鬥酒雙魚於逆旅見贈,魯酒若琥珀，汶魚紫錦鱗。山東豪吏有俊氣，手攜此物贈遠人。意氣相傾兩相顧，鬥酒雙魚表情素。雙鰓呀呷鰭鬣張，撥剌銀盤欲飛去。呼兒拂幾霜刃揮，紅肌花落白雪霏。為君下箸一餐飽，醉著金鞍上馬歸。
李白,江上答崔宣城,太華三芙蓉，明星玉女峰。尋仙下西嶽，陶令忽相逢。問我將何事，湍波曆幾重。貂裘非季子，鶴氅似王恭。謬忝燕台召，而陪郭隗蹤。水流知入海，雲去或從龍。樹繞蘆洲月，山鳴鵲鎮鐘。還期如可訪，台嶺蔭長鬆。
李白,答裴侍禦先行至石頭驛以書見招期月滿泛洞庭,君至石頭驛，寄書黃鶴樓。開緘識遠意，速此南行舟。風水無定準，湍波或滯留。憶昨新月生，西簷若瓊鉤。今來何所似，破鏡懸清秋。恨不三五明，平湖泛澄流。此歡竟莫遂，狂殺王子猷。巴陵定遙遠，持贈解人憂。
李白,至陵陽山登天柱石酬韓侍禦見招隱黃山,韓眾騎白鹿，西往華山中。玉女千餘人，相隨在雲空。見我傳秘訣，精誠與天通。何意到陵陽，遊目送飛鴻。天子昔避狄，與君亦乘驄。擁兵五陵下，長策遏胡戎。時泰解繡衣，脫身若飛蓬。鸞鳳翻羽翼，啄粟坐樊籠。海鶴一笑之，思歸向遼東。黃山過石柱，巘崿上攢叢。因巢翠玉樹，忽見浮丘公。又引王子喬，吹笙舞鬆風。朗詠紫霞篇，請開蕊珠宮。步綱繞碧落，倚樹招青童。何日可攜手，遺形入無窮。
李白,遊謝氏山亭,淪老臥江海，再歡天地清。病閒久寂寞，歲物徒芬榮。借君西池遊，聊以散我情。掃雪鬆下去，捫蘿石道行。謝公池塘上，春草颯已生。花枝拂人來，山鳥向我鳴。田家有美酒，落日與之傾。醉罷弄歸月，遙欣稚子迎。
李白,大庭庫,朝登大庭庫，雲物何蒼然。莫辨陳鄭火，空霾鄒魯煙。我來尋梓慎，觀化入寥天。古木朔氣多，鬆風如五弦。帝圖終冥冇，歎息滿山川。
李白,登單父陶少府半月台,陶公有逸興，不與常人俱。築台像半月，回向高城隅。置酒望白雲，商飆起寒梧。秋山入遠海，桑柘羅平蕪。水色淥且明，令人思鏡湖。終當過江去，愛此暫踟躕。
李白,江上望皖公山,奇峰出奇雲，秀木含秀氣。清宴皖公山，巉絕稱人意。獨遊滄江上，終日淡無味。但愛茲嶺高，何由討靈異。默然遙相許，欲往心莫遂。待吾還丹成，投跡歸此地。
李白,尋山僧不遇作,石徑入丹壑，鬆門閉青苔。閒階有鳥跡，禪室無人開。窺窗見白拂，掛壁生塵埃。使我空歎息，欲去仍裴回。香雲遍山起，花雨從天來。已有空樂好，況聞青猿哀。了然絕世事，此地方悠哉。
李白,望月有懷,清泉映疏鬆，不知幾千古。寒月搖清波，流光入窗戶。對此空長吟，思君意何深。無因見安道，興儘愁人心。
李白,越中秋懷,越水繞碧山，周回數千裡。乃是天鏡中，分明畫相似。愛此從冥搜，永懷臨湍遊。一為滄波客，十見紅蕖秋。觀濤壯天險，望海令人愁。路遐迫西照，歲晚悲東流。何必探禹穴，逝將歸蓬丘。不然五湖上，亦可乘扁舟。
李白,擬古其一,青天何曆曆，明星如白石。黃姑與織女，相去不盈尺。銀河無鵲橋，非時將安適。閨人理紈素，遊子悲行役。瓶冰知冬寒，霜露欺遠客。客似秋葉飛，飄颻不言歸。彆後羅帶長，愁寬去時衣。乘月托宵夢，因之寄金徽。
李白,擬古其二,高樓入青天，下有白玉堂。明月看欲墮，當窗懸清光。遙夜一美人，羅衣沾秋霜。含情弄柔瑟，彈作陌上桑。弦聲何激烈，風卷繞飛梁。行人皆躑躅，棲鳥起回翔。但寫妾意苦，莫辭此曲傷。願逢同心者，飛作紫鴛鴦。
李白,送內尋廬山女道士李騰空二首,君尋騰空子，應到碧山家。水舂雲母碓，風掃石楠花。若愛幽居好，相邀弄紫霞。多君相門女，學道愛神仙。素手掬青靄，羅衣曳紫煙。一往屏風疊，乘鸞著玉鞭。
李白,出妓金陵子呈盧六其一,安石東山三十春，傲然攜妓出風塵。樓中見我金陵子，何似陽台雲雨人。南國新豐酒，東山小妓歌。對君君不樂，花月奈愁何。東道煙霞主，西江詩酒筵。相逢不覺醉，日墮曆陽川。小妓金陵歌楚聲，家僮丹砂學鳳鳴。我亦為君飲清酒，君心不肯向人傾。
李白,送王屋山人魏萬還王屋,仙人東方生，浩蕩弄雲海。沛然乘天遊，獨往失所在。魏侯繼大名，本家聊攝城。卷舒入元化，跡與古賢並。十三弄文史，揮筆如振綺。辯折田巴生，心齊魯連子。西涉清洛源，頗驚人世喧。采秀臥王屋，因窺洞天門。朅來遊嵩峰，羽客何雙雙。朝攜月光子，暮宿玉女窗。鬼穀上窈窕，龍潭下奔潈。東浮汴河水，訪我三千裡。逸興滿吳雲，飄搖浙江汜。揮手杭越間，樟亭望潮還。濤卷海門石，雲橫天際山。白馬走素車，雷奔駭心顏。遙聞會稽美，且度耶溪水。萬壑與千岩，崢嶸鏡湖裡。秀色不可名，清輝滿江城。人遊月邊去，舟在空中行。此中久延佇，入剡尋王許。笑讀曹娥碑，沉吟黃絹語。天台連四明，日入向國清。五峰轉月色，百裡行鬆聲。靈溪谘沿越，華頂殊超忽。石梁橫青天，側足履半月。忽然思永嘉，不憚海路賒。掛席曆海嶠，回瞻赤城霞。赤城漸微冇，孤嶼前嶢兀。水續萬古流，亭空千霜月。縉雲川穀難，石門最可觀。瀑布掛北鬥，莫窮此水端。噴壁灑素雪，空濛生晝寒。卻思惡溪去，寧懼惡溪惡。咆哮七十灘，水石相噴薄。路創李北海，岩開謝康樂。鬆風和猿聲，搜索連洞壑。徑出梅花橋，雙溪納歸潮。落帆金華岸，赤鬆若可招。沈約八詠樓，城西孤岧嶢。岧嶢四荒外，曠望群川會。雲卷天地開，波連浙西大。亂流新安口，北指嚴光瀨。釣台碧雲中，邈與蒼嶺對。稍稍來吳都，裴回上姑蘇。煙綿橫九疑，漭蕩見五湖。目極心更遠，悲歌但長籲。回橈楚江濱，揮策揚子津。身著日本裘，昂藏出風塵。五月造我語，知非儓擬人。相逢樂無限，水石日在眼。徒乾五諸侯，不致百金產。吾友揚子雲，弦歌播清芬。雖為江寧宰，好與山公群。乘興但一行，且知我愛君。君來幾何時，仙台應有期。東窗綠玉樹，定長三五枝。至今天壇人，當笑爾歸遲。我苦惜遠彆，茫然使心悲。黃河若不斷，白首長相思。
李白,對酒憶賀監二首,四明有狂客，風流賀季真。長安一相見，呼我謫仙人。昔好杯中物，翻為鬆下塵。金龜換酒處，卻憶淚沾巾。狂客歸四明，山陰道士迎。敕賜鏡湖水，為君台沼榮。人亡餘故宅，空有荷花生。念此杳如夢，淒然傷我情。
李白,彆內赴征三首,王命三征去未還，明朝離彆出吳關。白玉高樓看不見，相思須上望夫山。出門妻子強牽衣，問我西行幾日歸。歸時倘佩黃金印，莫學蘇秦不下機。翡翠為樓金作梯，誰人獨宿倚門啼。夜坐寒燈連曉月，行行淚儘楚關西。
李白,擬古其九,生者為過客，死者為歸人。天地一逆旅，同悲萬古塵。月兔空搗藥，扶桑已成薪。白骨寂無言，青鬆豈知春。前後更歎息，浮榮安足珍。
李白,古風其六,代馬不思越。越禽不戀燕。情性有所習。土風固其然。昔彆雁門關。今戍龍庭前。驚沙亂海日。飛雪迷胡天。蟣虱生虎鶡。心魂逐旌旃。苦戰功不賞。忠誠難可宣。誰憐李飛將。白首冇三邊。
李白,古風其十六,寶劍雙蛟龍。雪花照芙蓉。精光射天地。雷騰不可衝。一去彆金匣。飛沉失相從。風胡滅已久。所以潛其鋒。吳水深萬丈。楚山邈千重。雌雄終不隔。神物會當逢。
李白,古風其二十六,碧荷生幽泉。朝日豔且鮮。秋花冒綠水。密葉羅青煙。秀色空絕世。馨香竟誰傳。坐看飛霜滿。凋此紅芳年。結根未得所。願托華池邊。
李白,古風其三十一,鄭客西入關。行行未能已。白馬華山君。相逢平原裡。璧遺鎬池君。明年祖龍死。秦人相謂曰。吾屬可去矣。一往桃花源。千春隔流水。
李白,古風其三十五,醜女來效顰。還家驚四鄰。壽陵失本步。笑殺邯鄲人。一曲斐然子。雕蟲喪天真。棘刺造沐猴。三年費精神。功成無所用。楚楚且華身。大雅思文王。頌聲久崩淪。安得郢中質。一揮成斧斤。
李白,古風其三十七,燕臣昔慟哭。五月飛秋霜。庶女號蒼天。震風擊齊堂。精誠有所感。造化為悲傷。而我竟何辜。遠身金殿旁。(一本無此二句)浮雲蔽紫闥。白日難回光。群沙穢明珠。眾草淩孤芳。古來共歎息。流淚空沾裳。
李白,鳴皋歌奉餞從翁清歸五崖山居,憶昨鳴皋夢裡還，手弄素月清潭間。覺時枕席非碧山，側身西望阻秦關。麒麟閣上春還早，著書卻憶伊陽好。青鬆來風吹古道，綠蘿飛花覆煙草。我家仙翁愛清真，才雄草聖淩古人，欲臥鳴皋絕世塵。鳴皋微茫在何處，五崖峽水橫樵路。身披翠雲裘，袖拂紫煙去。去時應過嵩少間，相思為折三花樹。
李白,山鷓鴣詞,苦竹嶺頭秋月輝，苦竹南枝鷓鴣飛。嫁得燕山胡雁婿，欲銜我向雁門歸。山雞翟雉來相勸，南禽多被北禽欺。紫塞嚴霜如劍戟，蒼梧欲巢難背違。我今誓死不能去，哀鳴驚叫淚沾衣。
李白,見京兆韋參軍量移東陽其一,潮水還歸海，流人卻到吳。相逢問愁苦，淚儘日南珠。聞說金華渡，東連五百灘。全勝若耶好，莫道此行難。猿嘯千溪合，鬆風五月寒。他年一攜手，搖艇入新安。
李白,玉真公主彆館苦雨贈衛尉張卿二首,秋坐金張館，繁陰晝不開。空煙迷雨色，蕭颯望中來。翳翳昏墊苦，沉沉憂恨催。清秋何以慰，白酒盈吾杯。吟詠思管樂，此人已成灰。獨酌聊自勉，誰貴經綸才。彈劍謝公子，無魚良可哀。苦雨思白日，浮雲何由卷。稷契和天人，陰陽乃驕蹇。秋霖劇倒井，昏霧橫絕巘。欲往咫尺途，遂成山川限。潈潈奔溜聞，浩浩驚波轉。泥沙塞中途，牛馬不可辨。饑從漂母食，閒綴羽陵簡。園家逢秋蔬，藜藿不滿眼。蠨蛸結思幽，蟋蟀傷褊淺。廚灶無青煙，刀機生綠蘚。投箸解鷫鸘，換酒醉北堂。丹徒布衣者，慷慨未可量。何時黃金盤，一斛薦檳榔。功成拂衣去，搖曳滄洲傍。
李白,訪道安陵遇蓋還為餘造真錄臨彆留贈  【上竹,清水見白石，仙人識青童。安陵蓋夫子，十歲與天通。懸河與微言，談論安可窮。能令二千石，撫背驚神聰。揮毫贈新詩，高價掩山東。至今平原客，感激慕清風。學道北海仙，傳書蕊珠宮。丹田了玉闕，白日思雲空。為我草真籙，天人慚妙工。七元洞豁落，八角輝星虹。三災蕩璿璣，蛟龍翼微躬。舉手謝天地，虛無齊始終。黃金滿高堂，答荷難克充。下笑世上士，沉魂北羅酆。昔日萬乘墳，今成一科蓬。贈言若可重，實此輕華嵩。
李白,中丞宋公以吳兵三千赴河南軍次尋陽脫餘之囚,獨坐清天下，專征出海隅。九江皆渡虎，三郡儘還珠。組練明秋浦，樓船入郢都。風高初選將，月滿欲平胡。殺氣橫千裡，軍聲動九區。白猿慚劍術，黃石借兵符。戎虜行當翦，鯨鯢立可誅。自憐非劇孟，何以佐良圖。
李白,贈常侍禦,安石在東山，無心濟天下。一起振橫流，功成複瀟灑。大賢有卷舒，季葉輕風雅。匡複屬何人，君為知音者。傳聞武安將，氣振長平瓦。燕趙期洗清，周秦保宗社。登朝若有言，為訪南遷賈。
李白,流夜郎半道承恩放還兼欣克複之美書懷示息秀,黃口為人羅，白龍乃魚服。得罪豈怨天，以愚陷網目。鯨鯢未翦滅，豺狼屢翻履。悲作楚地囚，何日秦庭哭。遭逢二明主，前後兩遷逐。去國愁夜郎，投身竄荒穀。半道雪屯蒙，曠如鳥出籠。遙欣克複美，光武安可同。天子巡劍閣，儲皇守扶風。揚袂正北辰，開襟攬群雄。胡兵出月窟，雷破關之東。左掃因右拂，旋收洛陽宮。回輿入鹹京，席卷六合通。叱吒開帝業，手成天地功。大駕還長安，兩日忽再中。一朝讓寶位，劍璽傳無窮。愧無秋毫力，誰念矍鑠翁。弋者何所慕，高飛仰冥鴻。棄劍學丹砂，臨爐雙玉童。寄言息夫子，歲晚陟方蓬。
李白,贈宣州靈源寺仲浚公,敬亭白雲氣，秀色連蒼梧。下映雙溪水，如天落鏡湖。此中積龍象，獨許浚公殊。風韻逸江左，文章動海隅。觀心同水月，解領得明珠。今日逢支遁，高談出有無。
李白,獻從叔當塗宰陽冰,金鏡霾六國，亡新亂天經。焉知高光起，自有羽翼生。蕭曹安山兒屼，耿賈摧欃槍。吾家有季父，傑出聖代英。雖無三台位，不借四豪名。激昂風雲氣，終協龍虎精。弱冠燕趙來，賢彥多逢迎。魯連善談笑，季布折公卿。遙知禮數絕，常恐不合並。惕想結宵夢，素心久已冥。顧慚青雲器，謬奉玉樽傾。山陽五百年，綠竹忽再榮。高歌振林木，大笑喧雷霆。落筆灑篆文，崩雲使人驚。吐辭又炳煥，五色羅華星。秀句滿江國，高才掞天庭。宰邑艱難時，浮雲空古城。居人若薙草，掃地無纖莖。惠澤及飛走，農夫儘歸耕。廣漢水萬裡，長流玉琴聲。雅頌播吳越，還如泰階平。小子彆金陵，來時白下亭。群鳳憐客鳥，差池相哀鳴。各拔五色毛，意重泰山輕。贈微所費廣，鬥水澆長鯨。彈劍歌苦寒，嚴風起前楹。月銜天門曉，霜落牛渚清。長歎即歸路，臨川空屏營。
李白,望終南山寄紫閣隱者,出門見南山，引領意無限。秀色難為名，蒼翠日在眼。有時白雲起，天際自舒卷。心中與之然，托興每不淺。何當造幽人，滅跡棲絕巘。
李白,夕霽杜陵登樓寄韋繇,浮陽滅霽景，萬物生秋容。登樓送遠目，伏檻觀群峰。原野曠超緬，關河紛雜重。清暉映竹日，翠色明雲鬆。蹈海寄遐想，還山迷舊蹤。徒然迫晚暮，未果諧心胸。結桂空佇立，折麻恨莫從。思君達永夜，長樂聞疏鐘。
李白,留彆賈舍人至二首,大梁白雲起，飄颻來南洲。裴回蒼梧野，十見羅浮秋。鼇抃山海傾，四溟揚洪流。意欲托孤鳳，從之摩天遊。鳳苦道路難，翱翔還昆丘。不肯銜我去，哀鳴慚不周。遠客謝主人，明珠難暗投。拂拭倚天劍，西登嶽陽樓。長嘯萬裡風，掃清胸中憂。誰念劉越石，化為繞指柔。秋風吹胡霜，凋此簷下芳。折芳怨歲晚，離彆淒以傷。謬攀青瑣賢，延我於北堂。君為長沙客，我獨之夜郎。勸此一杯酒，豈惟道路長。割珠兩分贈，寸心貴不忘。何必兒女仁，相看淚成行。
李白,彆山僧,何處名僧到水西，乘舟弄月宿涇溪。平明彆我上山去，手攜金策踏雲梯。騰身轉覺三天近，舉足回看萬嶺低。謔浪肯居支遁下，風流還與遠公齊。此度彆離何日見，相思一夜暝猿啼。
李白,五鬆山送殷淑,秀色發江左，風流奈若何。仲文了不還，獨立揚清波。載酒五鬆山，頹然白雲歌。中天度落月，萬裡遙相過。撫酒惜此月，流光畏蹉跎。明日彆離去，連峰鬱嵯峨。
李白,陪族叔當塗宰遊化城寺升公清風亭,化城若化出，金榜天宮開。疑是海上雲，飛空結樓台。升公湖上秀，粲然有辯才。濟人不利己，立俗無嫌猜。了見水中月，青蓮出塵埃。閒居清風亭，左右清風來。當暑陰廣殿，太陽為裴回。茗酌待幽客，珍盤薦凋梅。飛文何灑落，萬象為之摧。季父擁鳴琴，德聲布動雷。雖遊道林室，亦舉陶潛杯。清樂動諸天，長鬆自吟哀。留歡若可儘，劫石乃成灰。第一百八十卷
李白,登巴陵開元寺西閣贈衡嶽僧方外,衡嶽有闡士，五峰秀真骨。見君萬裡心，海水照秋月。大臣南溟去，問道皆請謁。灑以甘露言，清涼潤肌發。明湖落天鏡，香閣淩銀闕。登眺餐惠風，新花期啟發。
李白,宿巫山下,昨夜巫山下，猿聲夢裡長。桃花飛綠水，三月下瞿塘。雨色風吹去，南行拂楚王。高丘懷宋玉，訪古一沾裳。
李白,天門山,迥出江上山。（上山一作山上）雙峰自相對。岸映鬆色寒。石分浪花碎。參差遠天際。縹緲晴霞外。落日舟去遙。回首沉青靄。
李白,嘲王曆陽不肯飲酒,地白風色寒，雪花大如手。笑殺陶淵明，不飲杯中酒。浪撫一張琴，虛栽五株柳。空負頭上巾，吾於爾何有。
李白,擬古其六,運速天地閉，胡風結飛霜。百草死冬月，六龍頹西荒。太白出東方，彗星揚精光。鴛鴦非越鳥，何為眷南翔。惟昔鷹將犬，今為侯與王。得水成蛟龍，爭池奪鳳凰。北鬥不酌酒，南箕空簸揚。
李白,擬古其八,月色不可掃，客愁不可道。玉露生秋衣，流螢飛百草。日月終銷毀，天地同枯槁。蟪蛄啼青鬆，安見此樹老。金丹寧誤俗，昧者難精討。爾非千歲翁，多恨去世早。飲酒入玉壺，藏身以為寶。
李白,寄遠其七,妾在舂陵東。君居漢江島。一日望花光。往來成白道。(上二句一作日日采蘼蕪。上山成白道。)一為雲雨彆。此地生秋草。秋草秋蛾飛。相思愁落暉。何由一相見。滅燭解羅衣。(上二句一作昔時攜手去。今日流淚歸。遙知不得意。玉箸點羅衣。)
李白,寄遠其十,魯縞如玉霜。筆題月氏書。(筆一作剪)寄書白鸚鵡。西海慰離居。行數雖不多。字字有委曲。天末如見之。開緘淚相續。淚儘恨轉深。千裡同此心。(上二句一作千裡若在眼。萬裡若在心。)相思千萬裡。一書值千金。
李白,秋浦寄內,我今尋陽去，辭家千裡餘。結荷倦水宿，卻寄大雷書。雖不同辛苦，愴離各自居。我自入秋浦，三年北信疏。紅顏愁落儘，白發不能除。有客自梁苑，手攜五色魚。開魚得錦字，歸問我何如。江山雖道阻，意合不為殊。
李白,秋浦感主人歸燕寄內,霜凋楚關木，始知殺氣嚴。寥寥金天廓，婉婉綠紅潛。胡燕彆主人，雙雙語前簷。三飛四回顧，欲去複相瞻。豈不戀華屋，終然謝珠簾。我不及此鳥，遠行歲已淹。寄書道中歎，淚下不能緘。
李白,初月,玉蟾離海上，白露濕花時。雲畔風生爪，沙頭水浸眉。樂哉弦管客，愁殺戰征兒。因絕西園賞，臨風一詠詩。
李白,春感,茫茫南與北，道直事難諧。榆莢錢生樹，楊花玉糝街。塵縈遊子麵，蝶弄美人釵。卻憶青山上，雲門掩竹齋。
李白,草創大還，贈柳官迪,天地為橐籥，周流行太易。造化合元符，交媾騰精魄。自然成妙用，孰知其指的。羅絡四季間，綿微無一隙。日月更出冇，雙光豈雲隻。姹女乘河車，黃金充轅軛。執樞相管轄，摧伏傷羽翮。朱鳥張炎威，白虎守本宅。相煎成苦老，消鑠凝津液。仿佛明窗塵，死灰同至寂。搗冶入赤色，十二周律曆。赫然稱大還，與道本無隔。白日可撫弄，清都在咫尺。北酆落死名，南鬥上生籍。抑予是何者，身在方士格。才術信縱橫，世途自輕擲。吾求仙棄俗，君曉損勝益。不向金闕遊，思為玉皇客。鸞車速風電，龍騎無鞭策。一舉上九天，相攜同所適。
李白,答族侄僧中孚贈玉泉仙人掌茶,常聞玉泉山，山洞多乳窟。仙鼠如白鴉，倒懸清溪月。茗生此中石，玉泉流不歇。根柯灑芳津，采服潤肌骨。叢老卷綠葉，枝枝相接連。曝成仙人掌，似拍洪崖肩。舉世未見之，其名定誰傳。宗英乃禪伯，投贈有佳篇。清鏡燭無鹽，顧慚西子妍。朝坐有餘興，長吟播諸天。
李白,安州般若寺水閣納涼，喜遇薛員外乂,翛然金園賞，遠近含晴光。樓台成海氣，草木皆天香。忽逢青雲士，共解丹霞裳。水退池上熱，風生鬆下涼。吞討破萬象，搴窺臨眾芳。而我遺有漏，與君用無方。心垢都已滅，永言題禪房。
李白,秋夕旅懷,涼風度秋海，吹我鄉思飛。連山去無際，流水何時歸。目極浮雲色，心斷明月暉。芳草歇柔豔，白露催寒衣。夢長銀漢落，覺罷天星稀。含悲想舊國，泣下誰能揮。
李白,棲賢寺,知見一何高，拭眼避天位。同觀洗耳人，千古應無愧。
李白,臨江王節士歌,洞庭白波木葉稀，燕鴻始入吳雲飛。吳雲寒，燕鴻苦。風號沙宿瀟湘浦，節士悲秋淚如雨。白日當天心，照之可以事明主。壯士憤，雄風生。安得倚天劍，跨海斬長鯨。
李白,尋雍尊師隱居,群峭碧摩天，逍遙不記年。撥雲尋古道，倚石聽流泉。花暖青牛臥，鬆高白鶴眠。語來江色暮，獨自下寒煙。
李白,古風其十三,君平既棄世。世亦棄君平。觀變窮太易。探元化群生。寂寞綴道論。空簾閉幽情。騶虞不虛來。鸑鷟有時鳴。安知天漢上。白日懸高名。海客去已久。誰人測沈冥。
李白,古風其十五,燕昭延郭隗。遂築黃金台。劇辛方趙至。鄒衍複齊來。奈何青雲士。棄我如塵埃。珠玉買歌笑。糟糠養賢才。方知黃鶴舉。千裡獨徘徊。
李白,古風其二十三,秋露白如玉。團團下庭綠。我行忽見之。寒早悲歲促。人生鳥過目。胡乃自結束。景公一何愚。牛山淚相續。物苦不知足。得隴又望蜀。人心若波瀾。世路有屈曲。三萬六千日。夜夜當秉燭。
李白,古風其四十,鳳饑不啄粟。所食唯琅玕。焉能與群雞。刺蹙爭一餐。朝鳴昆丘樹。夕飲砥柱湍。歸飛海路遠。獨宿天霜寒。幸遇王子晉。結交青雲端。懷恩未得報。感彆空長歎。
李白,黃葛篇,黃葛生洛溪，黃花自綿冪。青煙蔓長條，繚繞幾百尺。閨人費素手，采緝作絺綌。縫為絕國衣，遠寄日南客。蒼梧大火落，暑服莫輕擲。此物雖過時，是妾手中跡。
李白,枯魚過河泣,白龍改常服，偶被豫且製。誰使爾為魚，徒勞訴天帝。作書報鯨鯢，勿恃風濤勢。濤落歸泥沙，翻遭螻蟻噬。萬乘慎出入，柏人以為識。
李白,贈韋侍禦黃裳其一,太華生長鬆，亭亭淩霜雪。天與百尺高，豈為微飆折。桃李賣陽豔，路人行且迷。春光掃地儘，碧葉成黃泥。願君學長鬆，慎勿作桃李。受屈不改心，然後知君子。
李白,贈郭將軍,將軍少年出武威，入掌銀台護紫微。平明拂劍朝天去，薄暮垂鞭醉酒歸。愛子臨風吹玉笛，美人向月舞羅衣。疇昔雄豪如夢裡，相逢且欲醉春暉。
李白,贈易秀才,少年解長劍，投贈即分離。何不斷犀象，精光暗往時。蹉跎君自惜，竄逐我因誰。地遠虞翻老，秋深宋玉悲。空摧芳桂色，不屈古鬆姿。感激平生意，勞歌寄此辭。
李白,贈僧朝美,水客淩洪波，長鯨湧溟海。百川隨龍舟，噓吸竟安在。中有不死者，探得明月珠。高價傾宇宙，餘輝照江湖。苞卷金縷褐，蕭然若空無。誰人識此寶，竊笑有狂夫。了心何言說，各勉黃金軀。
李白,寄王屋山人孟大融,我昔東海上，勞山餐紫霞。親見安期公，食棗大如瓜。中年謁漢主，不愜還歸家。朱顏謝春輝，白發見生涯。所期就金液，飛步登雲車。願隨夫子天壇上，閒與仙人掃落花。
李白,自金陵溯流過白壁山玩月達天門寄句容王主簿,滄江溯流歸，白璧見秋月。秋月照白璧，皓如山陰雪。幽人停宵征，賈客忘早發。進帆天門山，回首牛渚冇。川長信風來，日出宿霧歇。故人在咫尺，新賞成胡越。寄君青蘭花，惠好庶不絕。
李白,口號  （一作口號留彆金陵諸公 ）,食出野田美，酒臨遠水傾。東流若未儘，應見彆離情。
李白,送族弟單父主簿凝攝宋城主簿至郭南月橋卻回,吾家青萍劍，操割有餘閒。往來糾二邑，此去何時還。鞍馬月橋南，光輝歧路間。賢豪相追餞，卻到棲霞山。群花散芳園，鬥酒開離顏。樂酣相顧起，征馬無由攀。
李白,送張遙之壽陽幕府,壽陽信天險，天險橫荊關。苻堅百萬眾，遙阻八公山。不假築長城，大賢在其間。戰夫若熊虎，破敵有餘閒。張子勇且英，少輕衛霍孱。投軀紫髯將，千裡望風顏。勖爾效才略，功成衣錦還。
李白,送白利從金吾董將軍西征,西羌延國討，白起佐軍威。劍決浮雲氣，弓彎明月輝。馬行邊草綠，旌卷曙霜飛。抗手凜相顧，寒風生鐵衣。
李白,魯中送二從弟赴舉之西京  （一作送族弟【金,魯客向西笑，君門若夢中。霜凋逐臣發，日憶明光宮。複羨二龍去，才華冠世雄。平衢騁高足，逸翰淩長風。舞袖拂秋月，歌筵聞早鴻。送君日千裡，良會何由同。
李白,金陵送張十一再遊東吳,張翰黃花句，風流五百年。誰人今繼作，夫子世稱賢。再動遊吳棹，還浮入海船。春光白門柳，霞色赤城天。去國難為彆，思歸各未旋。空餘賈生淚，相顧共淒然。
李白,送紀秀才遊越,海水不滿眼，觀濤難稱心。即知蓬萊石，卻是巨鼇簪。送爾遊華頂，令餘發舄吟。仙人居射的，道士住山陰。禹穴尋溪入，雲門隔嶺深。綠蘿秋月夜，相憶在鳴琴。
李白,送二季之江東,初發強中作，題詩與惠連。多慚一日長，不及二龍賢。西塞當中路，南風欲進船。雲峰出遠海，帆影掛清川。禹穴藏書地，匡山種杏田。此行俱有適，遲爾早歸旋。
李白,朝下過盧郎中敘舊遊,君登金華省，我入銀台門。幸遇聖明主，俱承雲雨恩。複此休浣時，閒為疇昔言。卻話山海事，宛然林壑存。明湖思曉月，疊嶂憶清猿。何由返初服，田野醉芳樽。
李白,陪從祖濟南太守泛鵲山湖三首,初謂鵲山近，寧知湖水遙。此行殊訪戴，自可緩歸橈。湖闊數千裡，湖光搖碧山。湖西正有月，獨送李膺還。水入北湖去，舟從南浦回。遙看鵲山轉，卻似送人來。
李白,宣城青溪  （一作入清溪山）,青溪勝桐廬，水木有佳色。山貌日高古，石容天傾側。彩鳥昔未名，白猿初相識。不見同懷人，對之空歎息。
李白,望黃鶴樓,"東望黃鶴山，雄雄半空出。四麵生白雲，中峰倚紅日。岩巒行穹跨，峰嶂亦冥密。頗聞列仙人，於此學飛術。一朝向蓬海，千載空石室。金灶生煙埃，玉潭秘清謐。地古遺草木，庭寒老芝術。蹇予羨攀躋，因欲保閒逸。觀奇遍諸嶽，茲嶺不可匹。結心寄青鬆，永悟客情畢。
        "
李白,金陵望漢江,漢江回萬裡，派作九龍盤。橫潰豁中國，崔嵬飛迅湍。六帝淪亡後，三吳不足觀。我君混區宇，垂拱眾流安。今日任公子，滄浪罷釣竿。
李白,登廣武古戰場懷古,秦鹿奔野草，逐之若飛蓬。項王氣蓋世，紫電明雙瞳。呼吸八千人，橫行起江東。赤精斬白帝，叱吒入關中。兩龍不並躍，五緯與天同。楚滅無英圖，漢興有成功。按劍清八極，歸酣歌大風。伊昔臨廣武，連兵決雌雄。分我一杯羹，太皇乃汝翁。戰爭有古跡，壁壘頹層穹。猛虎嘯洞壑，饑鷹鳴秋空。翔雲列曉陣，殺氣赫長虹。撥亂屬豪聖，俗儒安可通。沉湎呼豎子，狂言非至公。撫掌黃河曲，嗤嗤阮嗣宗。
李白,上三峽,巫山夾青天，巴水流若茲。巴水忽可儘，青天無到時。三朝上黃牛，三暮行太遲。三朝又三暮，不覺鬢成絲。
李白,自巴東舟行經瞿唐峽登巫山最高峰還題壁,江行幾千裡，海月十五圓。始經瞿塘峽，遂步巫山巔。巫山高不窮，巴國儘所曆。日邊攀垂蘿，霞外倚穹石。飛步淩絕頂，極目無纖煙。卻顧失丹壑，仰觀臨青天。青天若可捫，銀漢去安在。望雲知蒼梧，記水辨瀛海。周遊孤光晚，曆覽幽意多。積雪照空穀，悲風鳴森柯。歸途行欲曛，佳趣尚未歇。江寒早啼猿，鬆暝已吐月。月色何悠悠，清猿響啾啾。辭山不忍聽，揮策還孤舟。
李白,夜泊黃山聞殷十四吳吟,昨夜誰為吳會吟，風生萬壑振空林。龍驚不敢水中臥，猿嘯時聞岩下音。我宿黃山碧溪月，聽之卻罷鬆間琴。朝來果是滄洲逸，酤酒醍盤飯霜栗。半酣更發江海聲，客愁頓向杯中失。
李白,峴山懷古,訪古登峴首，憑高眺襄中。天清遠峰出，水落寒沙空。弄珠見遊女，醉酒懷山公。感歎發秋興，長鬆鳴夜風。
李白,擬古其十,仙人騎彩鳳，昨下閬風岑。海水三清淺，桃源一見尋。遺我綠玉杯，兼之紫瓊琴。杯以傾美酒，琴以閒素心。二物非世有，何論珠與金。琴彈鬆裡風，杯勸天上月。風月長相知，世人何倏忽。
李白,南奔書懷,遙夜何漫漫，空歌白石爛。甯戚未匡齊，陳平終佐漢。欃槍掃河洛，直割鴻溝半。曆數方未遷，雲雷屢多難。天人秉旄鉞，虎竹光藩翰。侍筆黃金台，傳觴青玉案。不因秋風起，自有思歸歎。主將動讒疑，王師忽離叛。自來白沙上，鼓噪丹陽岸。賓禦如浮雲，從風各消散。舟中指可掬，城上骸爭爨。草草出近關，行行昧前算。南奔劇星火，北寇無涯畔。顧乏七寶鞭，留連道傍玩。太白夜食昴，長虹日中貫。秦趙興天兵，茫茫九州亂。感遇明主恩，頗高祖逖言。過江誓流水，誌在清中原。拔劍擊前柱，悲歌難重論。第一百八十四卷
李白,寄遠其十一,愛君芙蓉嬋娟之豔色。色可餐兮難再得。憐君冰玉清迥之明心。情不極兮意已深。朝共琅玕之綺食。夜同鴛鴦之錦衾。恩情婉孌忽為彆。使人莫錯亂愁心。亂愁心。涕如雪。寒燈厭夢魂欲絕。覺來相思生白發。盈盈漢水若可越。可惜淩波步羅襪。美人美人兮歸去來。莫作朝雲暮雨兮飛陽台。
李白,襄陽曲,"襄陽行樂處，歌舞白銅鞮。江城回綠水，花月使人迷。
山公醉酒時，酩酊高陽下。頭上白接籬，倒著還騎馬。
峴山臨漢水，水綠沙如雪。上有墮淚碑，青苔久磨滅。
且醉習家池，莫看墮淚碑。山公欲上馬，笑殺襄陽兒。
"
李白,泛沔州城南郎官湖,張公多逸興，共泛沔城隅。當時秋月好，不減武昌都。四座醉清光，為歡古來無。郎官愛此水，因號郎官湖。風流若未減，名與此山俱。
李白,寓言三首,周公負斧扆，成王何夔夔。武王昔不豫，剪爪投河湄。賢聖遇讒慝，不免人君疑。天風拔大木，禾黍鹹傷萎。管蔡扇蒼蠅，公賦鴟鴞詩。金縢若不啟，忠信誰明之。搖裔雙彩鳳，婉孌三青禽。往還瑤台裡，鳴舞玉山岑。以歡秦娥意，複得王母心。區區精衛鳥，銜木空哀吟。長安春色歸，先入青門道。綠楊不自持，從風欲傾倒。海燕還秦宮，雙飛入簾櫳。相思不相見，托夢遼城東。
李白,桃源,昔日狂秦事可嗟，直驅雞犬入桃花。至今不出煙溪口，萬古潺湲二水斜。
李白,桃源,露暗煙濃草色新，一翻流水滿溪春。可憐漁歌父重來訪，隻見桃花不見人。
李白,沐浴子,"沐芳莫彈冠，浴蘭莫振衣。處世忌太潔，誌人貴藏輝。

滄浪有釣叟，吾與爾同歸。


        "
李白,中山孺子妾歌,中山孺子妾，特以色見珍。雖然不如延年妹，亦是當時絕世人。桃李出深井，花豔驚上春。一貴複一賤，關天豈由身。芙蓉老秋霜，團扇羞網塵。戚姬髡發入舂市，萬古共悲辛。
李白,古風其九,莊周夢胡蝶。胡蝶為莊周。一體更變易。萬事良悠悠。乃知蓬萊水。複作清淺流。青門種瓜人。舊日東陵侯。富貴故如此。營營何所求。
李白,古風其二十七,燕趙有秀色。綺樓青雲端。眉目豔皎月。一笑傾城歡。常恐碧草晚。坐泣秋風寒。纖手怨玉琴。清晨起長歎。焉得偶君子。共乘雙飛鸞。
李白,入朝曲  ( 一作鼓吹入朝曲 ),金陵控海浦，淥水帶吳京。鐃歌列騎吹，颯遝引公卿。槌鐘速嚴妝，伐鼓啟重城。天子憑玉幾，劍履若雲行。日出照萬戶，簪裾爛明星。朝罷沐浴閒，遨遊閬風亭。濟濟雙闕下，歡娛樂恩榮。
李白,僧伽歌,真僧法號號僧伽，有時與我論三車。問言誦咒幾千遍，口道恒河沙複沙。此僧本住南天竺，為法頭陀來此國。戒得長天秋月明，心如世上青蓮色。意清淨，貌棱棱。亦不減，亦不增。瓶裡千年鐵柱骨，手中萬歲胡孫藤。嗟予落魄江淮久，罕遇真僧說空有。一言散儘波羅夷，再禮渾除犯輕垢。
李白,玉真仙人詞,玉真之仙人，時往太華峰。清晨鳴天鼓，飆欻騰雙龍。弄電不輟手，行雲本無蹤。幾時入少室，王母應相逢。
李白,獄中上崔相渙,胡馬渡洛水，血流征戰場。千門閉秋景，萬姓危朝霜。賢相燮元氣，再欣海縣康。台庭有夔龍，列宿粲成行。羽翼三元聖，發輝兩太陽。應念覆盆下，雪泣拜天光。
李白,贈閭丘處士,賢人有素業，乃在沙塘陂。竹影掃秋月，荷衣落古池。閒讀山海經，散帙臥遙帷。且耽田家樂，遂曠林中期。野酌勸芳酒，園蔬烹露葵。如能樹桃李，為我結茅茨。
李白,經亂後將避地剡中留贈崔宣城,雙鵝飛洛陽，五馬渡江徼。何意上東門，胡雛更長嘯。中原走豺虎，烈火焚宗廟。太白晝經天，頹陽掩餘照。王城皆蕩覆，世路成奔峭。四海望長安，顰眉寡西笑。蒼生疑落葉，白骨空相吊。連兵似雪山，破敵誰能料。我垂北溟翼，且學南山豹。崔子賢主人，歡娛每相召。胡床紫玉笛，卻坐青雲叫。楊花滿州城，置酒同臨眺。忽思剡溪去，水石遠清妙。雪儘天地明，風開湖山貌。悶為洛生詠，醉發吳越調。赤霞動金光，日足森海嶠。獨散萬古意，閒垂一溪釣。猿近天上啼，人移月邊棹。無以墨綬苦，來求丹砂要。華發長折腰，將貽陶公誚。
李白,寄弄月溪吳山人,嘗聞龐德公，家住洞湖水。終身棲鹿門，不入襄陽市。夫君弄明月，滅景清淮裡。高蹤邈難追，可與古人比。清揚杳莫睹，白雲空望美。待我辭人間，攜手訪鬆子。
李白,下尋陽城泛彭蠡寄黃判官,浪動灌嬰井，尋陽江上風。開帆入天鏡，直向彭湖東。落景轉疏雨，晴雲散遠空。名山發佳興，清賞亦何窮。石鏡掛遙月，香爐滅彩虹。相思俱對此，舉目與君同。
李白,送崔十二遊天竺寺,還聞天竺寺，夢想懷東越。每年海樹霜，桂子落秋月。送君遊此地，已屬流芳歇。待我來歲行，相隨浮溟渤。
李白,送薛九被讒去魯,宋人不辨玉，魯賤東家丘。我笑薛夫子，胡為兩地遊。黃金消眾口，白璧竟難投。梧桐生蒺藜，綠竹乏佳賓。鳳凰宿誰家，遂與群雞匹。田家養老馬，窮士歸其門。蛾眉笑躃者，賓客去平原。卻斬美人首，三千還駿奔。毛公一挺劍，楚趙兩相存。孟嘗習狡兔，三窟賴馮諼。信陵奪兵符，為用侯生言。春申一何愚，刎首為李園。賢哉四公子，撫掌黃泉裡。借問笑何人，笑人不好士。爾去且勿喧，桃李竟何言。沙丘無漂母，誰肯飯王孫。
李白,送蕭三十一之魯中兼問稚子伯禽,六月南風吹白沙，吳牛喘月氣成霞。水國鬱蒸不可處，時炎道遠無行車。夫子如何涉江路，雲帆嫋嫋金陵去。高堂倚門望伯魚，魯中正是趨庭處。我家寄在沙丘傍，三年不歸空斷腸。君行既識伯禽子，應駕小車騎白羊。
李白,餞校書叔雲,少年費白日，歌笑矜朱顏。不知忽已老，喜見春風還。惜彆且為歡，裴回桃李間。看花飲美酒，聽鳥臨晴山。向晚竹林寂，無人空閉關。
李白,春日遊羅敷潭,行歌入穀口，路儘無人躋。攀崖度絕壑，弄水尋回溪。雲從石上起，客到花間迷。淹留未儘興，日落群峰西。
李白,宴陶家亭子,曲巷幽人宅，高門大士家。池開照膽鏡，林吐破顏花。綠水藏春日，青軒秘晚霞。若聞弦管妙，金穀不能誇。
李白,夜泛洞庭尋裴侍禦清酌,日晚湘水綠，孤舟無端倪。明湖漲秋月，獨泛巴陵西。過憩裴逸人，岩居陵丹梯。抱琴出深竹，為我彈鶤雞。
李白,焦山望鬆寥山,石壁望鬆寥，宛然在碧霄。安得五彩虹，駕天作長橋。仙人如愛我，舉手來相招。
李白,奔亡道中其一,蘇武天山上，田橫海島邊。萬重關塞斷，何日是歸年。亭伯去安在，李陵降未歸。愁容變海色，短服改胡衣。談笑三軍卻，交遊七貴疏。仍留一隻箭，未射魯連書。函穀如玉關，幾時可生還。洛陽為易水，嵩嶽是燕山。俗變羌胡語，人多沙塞顏。申包惟慟哭，七日鬢毛斑。淼淼望湖水，青青蘆葉齊。歸心落何處，日冇大江西。歇馬傍春草，欲行遠道迷。誰忍子規鳥，連聲向我啼。
李白,宿蝦湖    【蝦換魚旁】,雞鳴發黃山，暝投鰕湖宿。白雨映寒山，森森似銀竹。提攜采鉛客，結荷水邊沐。半夜四天開，星河爛人目。明晨大樓去，岡隴多屈伏。當與持斧翁，前溪伐雲木。
李白,上元夫人,上元誰夫人，偏得王母嬌。嵯峨三角髻，餘發散垂腰。裘披青毛錦，身著赤霜袍。手提嬴女兒，閒與鳳吹簫。眉語兩自笑，忽然隨風飄。
李白,入彭蠡經鬆門觀石鏡緬懷謝康樂題詩書遊覽之,"謝公之彭蠡，因此遊鬆門。餘方窺石鏡，兼得窮江源。將欲繼風雅，豈徒清心魂。前賞逾所見，後來道空存。況屬臨泛美，而無洲諸喧。漾水向東去，漳流直南奔。空濛三川夕，回合千裡昏。青桂隱遙月，綠楓鳴愁猿。水碧或可采，金精秘莫論。吾將學仙去，冀與琴高言。
        "
李白,春歸終南山鬆龕舊隱,我來南山陽，事事不異昔。卻尋溪中水，還望岩下石。薔薇緣東窗，女蘿繞北壁。彆來能幾日，草木長數尺。且複命酒樽，獨酌陶永夕。
李白,待酒不至,玉壺係青絲，沽酒來何遲。山花向我笑，正好銜杯時。晚酌東窗下，流鶯複在茲。春風與醉客，今日乃相宜。
李白,廬山東林寺夜懷,我尋青蓮宇，獨往謝城闕。霜清東林鐘，水白虎溪月。天香生虛空，天樂鳴不歇。宴坐寂不動，大千入毫發。湛然冥真心，曠劫斷出冇。
李白,擬古其十二,去去複去去，辭君還憶君。漢水既殊流，楚山亦此分。人生難稱意，豈得長為群。越燕喜海日，燕鴻思朔雲。彆久容華晚，琅玕不能飯。日落知天昏，夢長覺道遠。望夫登高山，化石竟不返。
李白,詠山樽二首  ( 此首一題詠柳少府山癭木樽 ),蟠木不雕飾，且將斤斧疏。樽成山嶽勢，材是棟梁餘。外與金罍並，中涵玉醴虛。慚君垂拂拭，遂忝玳筵居。擁腫寒山木，嵌空成酒樽。愧無江海量，偃蹇在君門。
李白,題金陵王處士水亭,王子耽玄言，賢豪多在門。好鵝尋道士，愛竹嘯名園。樹色老荒苑，池光蕩華軒。此堂見明月，更憶陸平原。掃拭青玉簟，為餘置金尊。醉罷欲歸去，花枝宿鳥喧。何時複來此，再得洗囂煩。
李白,代美人愁鏡其一,明明金鵲鏡，了了玉台前。拂拭交冰月，光輝何清圓。紅顏老昨日，白發多去年。鉛粉坐相誤，照來空淒然。美人贈此盤龍之寶鏡，燭我金縷之羅衣。時將紅袖拂明月，為惜普照之餘暉。影中金鵲飛不滅，台下青鸞思獨絕。稿砧一彆若箭弦，去有日，來無年。狂風吹卻妾心斷，玉箸並墮菱花前。
李白,在潯陽非所寄內,聞難知慟哭，行啼入府中。多君同蔡琰，流淚請曹公。知登吳章嶺，昔與死無分。崎嶇行石道，外折入青雲。相見若悲歎，哀聲那可聞。
李白,相逢行二首,朝騎五花馬，謁帝出銀台。秀色誰家子，雲車珠箔開。金鞭遙指點，玉勒近遲回。夾轂相借問，疑從天上來。蹙入青綺門，當歌共銜杯。銜杯映歌扇，似月雲中見。相見不得親，不如不相見。相見情已深，未語可知心。胡為守空閨，孤眠愁錦衾。錦衾與羅幃，纏綿會有時。春風正澹蕩，暮雨來何遲。願因三青鳥，更報長相思。光景不待人，須臾發成絲。當年失行樂，老去徒傷悲。持此道密意，毋令曠佳期。
李白,前有一尊酒行二首,春風東來忽相過，金樽淥酒生微波。落花紛紛稍覺多，美人欲醉朱顏酡。青軒桃李能幾何，流光欺人忽蹉跎。君起舞，日西夕。當年意氣不肯平，白發如絲歎何益。琴奏龍門之綠桐，玉壺美酒清若空。催弦拂柱與君飲，看朱成碧顏始紅。胡姬貌如花，當壚笑春風。笑春風，舞羅衣，君今不醉將安歸。
李白,金陵歌，送彆範宣,石頭巉岩如虎踞，淩波欲過滄江去。鐘山龍盤走勢來，秀色橫分曆陽樹。四十餘帝三百秋，功名事跡隨東流。白馬小兒誰家子，泰清之歲來關囚。金陵昔時何壯哉，席卷英豪天下來。冠蓋散為煙霧儘，金輿玉座成寒灰。扣劍悲吟空咄嗟，梁陳白骨亂如麻。天子龍沉景陽井，誰歌玉樹後庭花。此地傷心不能道，目下離離長春草。送爾長江萬裡心，他年來訪南山老。
李白,送於十八應四子舉落第還嵩山,吾祖吹橐籥，天人信森羅。歸根複太素，群動熙元和。炎炎四真人，摛辯若濤波。交流無時寂，楊墨日成科。夫子聞洛誦，誇才才固多。為金好踴躍，久客方蹉跎。道可束賣之，五寶溢山河。勸君還嵩丘，開酌盼庭柯。三花如未落，乘興一來過。
李白,秋浦清溪雪夜對酒，客有唱山鷓鴣者,"披君貂襜褕，對君白玉壺。雪花酒上滅，頓覺夜寒無。

客有桂陽至，能吟山鷓鴣。清風動窗竹，越鳥起相呼。

持此足為樂，何煩笙與竽。


        "
李白,題元丹丘潁陽山居,仙遊渡潁水，訪隱同元君。忽遺蒼生望，獨與洪崖群。卜地初晦跡，興言且成文。卻顧北山斷，前瞻南嶺分。遙通汝海月，不隔嵩丘雲。之子合逸趣，而我欽清芬。舉跡倚鬆石，談笑迷朝曛。益願狎青鳥，拂衣棲江濆。
李白,題嵩山逸人元丹丘山居,家本紫雲山，道風未淪落。沉懷丹丘誌，衝賞歸寂寞。朅來遊閩荒，捫涉窮禹鑿。夤緣泛潮海，偃蹇陟廬霍。憑雷躡天窗，弄影憩霞閣。且欣登眺美，頗愜隱淪諾。三山曠幽期，四嶽聊所托。故人契嵩潁，高義炳丹雘。滅跡遺紛囂，終言本峰壑。自矜林湍好，不羨朝市樂。偶與真意並，頓覺世情薄。爾能折芳桂，吾亦采蘭若。拙妻好乘鸞，嬌女愛飛鶴。提攜訪神仙，從此煉金藥。
李白,雨後望月,四郊陰靄散，開戶半蟾生。萬裡舒霜合，一條江練橫。出時山眼白，高後海心明。為惜如團扇，長吟到五更。
李白,古風其二十四,大車揚飛塵，亭午暗阡陌。中貴多黃金，連雲開甲宅。路逢鬥雞者，冠蓋何輝赫。鼻息乾虹霓，行人皆怵惕。世無洗耳翁，誰知堯與蹠！
李白,陽春歌,長安白日照春空，綠楊結煙垂嫋風。披香殿前花始紅，流芳發色繡戶中。繡戶中，相經過。飛燕皇後輕身舞，紫宮夫人絕世歌。聖君三萬六千日，歲歲年年奈樂何。
李白,古風其二十八,容顏若飛電。時景如飄風。草綠霜已白。日西月複東。華鬢不耐秋。颯然成衰蓬。古來賢聖人。一一誰成功。君子變猿鶴。小人為沙蟲。不及廣成子。乘雲駕輕鴻。
李白,古風其二十九,三季分戰國。七雄成亂麻。王風何怨怒。世道終紛拏。至人洞玄象。高舉淩紫霞。仲尼欲浮海。吾祖之流沙。聖賢共淪冇。臨歧胡咄嗟。
李白,古風其三十二,蓐收肅金氣。西陸弦海月。秋蟬號階軒。感物憂不歇。良辰竟何許。大運有淪忽。天寒悲風生。夜久眾星冇。惻惻不忍言。哀歌逮明發。
李白,古風其四十四,綠蘿紛葳蕤。繚繞鬆柏枝。草木有所托。歲寒尚不移。奈何夭桃色。坐歎葑菲詩。玉顏豔紅彩。雲發非素絲。君子恩已畢。賤妾將何為。
李白,古風其四十八,秦皇按寶劍。赫怒震威神。逐日巡海右。驅石駕滄津。征卒空九寓。作橋傷萬人。但求蓬島藥。豈思農扈春。力儘功不贍。千載為悲辛。
李白,司馬將軍歌    代隴上健兒陳安,狂風吹古月，竊弄章華台。北落明星動光彩，南征猛將如雲雷。手中電擊倚天劍，直斬長鯨海水開。我見樓船壯心目，頗似龍驤下三蜀。揚兵習戰張虎旗，江中白浪如銀屋。身居玉帳臨河魁，紫髯若戟冠崔嵬，細柳開營揖天子，始知灞上為嬰孩。羌笛橫吹阿嚲回，向月樓中吹落梅。將軍自起舞長劍，壯士呼聲動九垓。功成獻凱見明主，丹青畫像麒麟台。
李白,侍從宜春苑奉詔賦龍池柳色初青聽新鶯百囀歌,東風已綠瀛洲草，紫殿紅樓覺春好。池南柳色半青青，縈煙嫋娜拂綺城。垂絲百尺掛雕楹，上有好鳥相和鳴，間關早得春風情。春風卷入碧雲去，千門萬戶皆春聲。是時君王在鎬京，五雲垂暉耀紫清。仗出金宮隨日轉，天回玉輦繞花行。始向蓬萊看舞鶴，還過茝石聽新鶯。新鶯飛繞上林苑，願入簫韶雜鳳笙。
李白,元丹丘歌,元丹丘，愛神仙。朝飲潁川之清流，暮還嵩岑之紫煙，三十六峰長周旋。長周旋，躡星虹，身騎飛龍耳生風，橫河跨海與天通，我知爾遊心無窮。
李白,淮海對雪贈傅靄  ( 一作淮南對雪贈孟浩然 ),朔雪落吳天，從風渡溟渤。海樹成陽春，江沙浩明月。興從剡溪起，思繞梁園發。寄君郢中歌，曲罷心斷絕。
李白,贈薛校書,我有吳越曲，無人知此音。姑蘇成蔓草，麋鹿空悲吟。未誇觀濤作，空鬱釣鼇心。舉手謝東海，虛行歸故林。
李白,述德兼陳情上哥舒大夫,天為國家孕英才，森森矛戟擁靈台。浩蕩深謀噴江海，縱橫逸氣走風雷。丈夫立身有如此，一呼三軍皆披靡。衛青謾作大將軍，白起真成一豎子。
李白,在水軍宴贈幕府諸侍禦,月化五白龍，翻飛淩九天。胡沙驚北海，電掃洛陽川。虜箭雨宮闕，皇輿成播遷。英王受廟略，秉鉞清南邊。雲旗卷海雪，金戟羅江煙。聚散百萬人，弛張在一賢。霜台降群彥，水國奉戎旃。繡服開宴語，天人借樓船。如登黃金台，遙謁紫霞仙。卷身編蓬下，冥機四十年。寧知草間人，腰下有龍泉。浮雲在一決，誓欲清幽燕。願與四座公，靜談金匱篇。齊心戴朝恩，不惜微軀捐。所冀旄頭滅，功成追魯連。
李白,贈友人其三,慢世薄功業。非無胸中畫。謔浪萬古賢。以為兒童劇。立產如廣費。匡君懷長策。但苦山北寒。誰知道南宅。歲酒上逐風。霜鬢兩邊白。蜀主思孔明。晉家望安石。時人列五鼎。談笑期一擲。虎伏被胡塵。漁歌遊海濱。弊裘恥妻嫂。長劍托交親。夫子秉家義。群公難與鄰。莫持西江水。空許東溟臣。他日青雲去。黃金報主人。
李白,宿白鷺洲寄楊江寧,朝彆朱雀門，暮棲白鷺洲。波光搖海月，星影入城樓。望美金陵宰，如思瓊樹憂。徒令魂入夢，翻覺夜成秋。綠水解人意，為餘西北流。因聲玉琴裡，蕩漾寄君愁。
李白,寄韋南陵冰餘江上乘興訪之遇尋顏尚書笑有此,南船正東風，北船來自緩。江上相逢借問君，語笑未了風吹斷。聞君攜伎訪情人，應為尚書不顧身。堂上三千珠履客，甕中百斛金陵春。恨我阻此樂，淹留楚江濱。月色醉遠客，山花開欲然。春風狂殺人，一日劇三年。乘興嫌太遲，焚卻子猷船。夢見五柳枝，已堪掛馬鞭。何日到彭澤，長歌陶令前。
李白,單父東樓秋夜送族弟沈之秦  時凝弟在席,爾從鹹陽來，問我何勞苦。沐猴而冠不足言，身騎土牛滯東魯。沈弟欲行凝弟留，孤飛一雁秦雲秋。坐來黃葉落四五，北鬥已掛西城樓。絲桐感人弦亦絕，滿堂送君皆惜彆。卷簾見月清興來，疑是山陰夜中雪。明日鬥酒彆，惆悵清路塵。遙望長安日，不見長安人。長安宮闕九天上，此地曾經為近臣。一朝複一朝，發白心不改。屈原憔悴滯江潭，亭伯流離放遼海。折翮翻飛隨轉蓬，聞弦墜虛下霜空。聖朝久棄青雲士，他日誰憐張長公。
李白,魯郡堯祠送張十四遊河北,猛虎伏尺草，雖藏難蔽身。有如張公子，肮臟在風塵。豈無橫腰劍，屈彼淮陰人。擊築向北燕，燕歌易水濱。歸來泰山上，當與爾為鄰。
李白,江夏送張丞,欲彆心不忍，臨行情更親。酒傾無限月，客醉幾重春。藉草依流水，攀花贈遠人。送君從此去，回首泣迷津。
李白,秋夜與劉碭山泛宴喜亭池,明宰試舟楫，張燈宴華池。文招梁苑客，歌動郢中兒。月色望不儘，空天交相宜。令人欲泛海，隻待長風吹。
李白,侍從遊宿溫泉宮作,羽林十二將，羅列應星文。霜仗懸秋月，霓旌卷夜雲。嚴更千戶肅，清樂九天聞。日出瞻佳氣，蔥蔥繞聖君。
李白,九月十日即事,昨日登高罷，今朝更舉觴。菊花何太苦，遭此兩重陽。
李白,掛席江上待月有懷,待月月未出，望江江自流。倏忽城西郭，青天懸玉鉤。素華雖可攬，清景不可遊。耿耿金波裡，空瞻鳷鵲樓。
李白,太原早秋,歲落眾芳歇，時當大火流。霜威出塞早，雲色渡河秋。夢繞邊城月，心飛故國樓。思歸若汾水，無日不悠悠。
李白,江行寄遠,刳木出吳楚，危槎百餘尺。疾風吹片帆，日暮千裡隔。彆時酒猶在，已為異鄉客。思君不可得，愁見江水碧。
李白,望夫山,□望臨碧空。【禺頁】怨情感離彆。江草不知愁。岩花但爭發。雲山萬重隔。音信千裡絕。春去秋複來。相思幾時歇。
李白,憶崔郎中宗之遊南陽遺吾孔子琴撫之潸然感舊,昔在南陽城，唯餐獨山蕨。憶與崔宗之，白水弄素月。時過菊潭上，縱酒無休歇。泛此黃金花，頹然清歌發。一朝摧玉樹，生死殊飄忽。留我孔子琴，琴存人已歿。誰傳廣陵散，但哭邙山骨。泉戶何時明，長掃狐兔窟。
李白,擬古其七,世路今太行，回車竟何托。萬族皆凋枯，遂無少可樂。曠野多白骨，幽魂共銷鑠。榮貴當及時，春華宜照灼。人非昆山玉，安得長璀錯。身冇期不朽，榮名在麟閣。
李白,感興其五,西國有美女。結樓青雲端。蛾眉豔曉月。一笑傾城歡。高節不可奪。炯心如凝丹。常恐彩色晚。不為人所觀。安得配君子。共乘雙飛鸞。
李白,紫藤樹,紫藤掛雲木，花蔓宜陽春。密葉隱歌鳥，香風留美人。
李白,求崔山人百丈崖瀑布圖,百丈素崖裂，四山丹壁開。龍潭中噴射，晝夜生風雷。但見瀑泉落，如潈雲漢來。聞君寫真圖，島嶼備縈回。石黛刷幽草，曾青澤古苔。幽緘倘相傳，何必向天台。
李白,寄遠其一,三鳥彆王母。銜書來見過。腸斷若剪弦。其如愁思何。遙知玉窗裡。纖手弄雲和。奏曲有深意。青鬆交女蘿。寫水山井中。同泉豈殊波。秦心與楚恨。皎皎為誰多。
李白,寄遠其八,憶昨東園桃李紅碧枝。與君此時初彆離。金瓶落井無消息。令人行歎複坐思。坐思行歎成楚越。春風玉顏畏銷歇。碧窗紛紛下落花。青樓寂寂空明月。兩不見。但相思。空留錦字表心素。至今緘愁不忍窺。
李白,示金陵子  （一作金陵子詞）,金陵城東誰家子，竊聽琴聲碧窗裡。落花一片天上來，隨人直渡西江水。楚歌吳語嬌不成，似能未能最有情。謝公正要東山妓，攜手林泉處處行。
李白,酬殷明佐見贈五雲裘歌,我吟謝脁詩上語，朔風颯颯吹飛雨。謝脁已冇青山空，後來繼之有殷公。粉圖珍裘五雲色，曄如晴天散彩虹。文章彪炳光陸離，應是素娥玉女之所為。輕如鬆花落金粉，濃似苔錦含碧滋。遠山積翠橫海島，殘霞飛丹映江草。凝毫采掇花露容，幾年功成奪天造。故人贈我我不違，著令山水含清暉。頓驚謝康樂，詩興生我衣。襟前林壑斂暝色，袖上雲霞收夕霏。群仙長歎驚此物，千崖萬嶺相縈鬱。身騎白鹿行飄颻，手翳紫芝笑披拂。相如不足跨鷫鸘，王恭鶴氅安可方。瑤台雪花數千點，片片吹落春風香。為君持此淩蒼蒼，上朝三十六玉皇。下窺夫子不可及，矯首相思空斷腸。
李白,秋日煉藥院鑷白發，贈元六兄林宗,木落識歲秋，瓶冰知天寒。桂枝日已綠，拂雪淩雲端。弱齡接光景，矯翼攀鴻鸞。投分三十載，榮枯同所歡。長籲望青雲，鑷白坐相看。秋顏入曉鏡，壯發凋危冠。窮與鮑生賈，饑從漂母餐。時來極天人，道在豈吟歎。樂毅方適趙，蘇秦初說韓。卷舒固在我，何事空摧殘。
李白,贈黃山胡公求白鷳,請以雙白璧，買君雙白鷳。白鷳白如錦，白雪恥容顏。照影玉潭裡，刷毛琪樹間。夜棲寒月靜，朝步落花間。我願得此鳥，玩之坐碧山。胡公能輟贈，籠寄裡人還。
李白,觀佽飛斬蛟龍圖讚,佽飛斬長蛟，遺圖畫中見。登舟既虎嘯，激水方龍戰。驚波動連山，拔劍曳雷電。鱗摧白刃下，血染滄江變。感此壯古人，千秋若對麵。
李白,地藏菩薩讚,本心若虛空，清淨無一物。焚蕩淫怒癡，圓寂了見佛。五彩圖聖像，悟真非妄傳。掃雪萬病儘，爽然清涼天。讚此功德海，永為曠代宣。
李白,子夜四時歌:秋歌,長安一片月，萬戶搗衣聲。秋風吹不儘，總是玉關情。何日平胡虜，良人罷遠征。
李白,古風其二十五,世道日交喪。澆風散淳源。不采芳桂枝。反棲惡木根。所以桃李樹。吐花竟不言。大運有興冇。群動爭飛奔。歸來廣成子。去入無窮門。
李白,古風其三十四,羽檄如流星。虎符合專城。喧呼救邊急。群鳥皆夜鳴。白日曜紫微。三公運權衡。天地皆得一。澹然四海清。借問此何為。答言楚征兵。渡瀘及五月。將赴雲南征。怯卒非戰士。炎方難遠行。長號彆嚴親。日月慘光晶。泣儘繼以血。心摧兩無聲。困獸當猛虎。窮魚餌奔鯨。千去不一回。投軀豈全生。如何舞乾戚。一使有苗平。
李白,古風其五十,宋國梧台東。野人得燕石。(以上二句一作宋人枉千金。去國買燕石。)誇作天下珍。卻哂趙王璧。趙璧無緇磷。燕石非貞真。流俗多錯誤。豈知玉與瑉。
李白,古風其五十五,齊瑟彈東吟。秦弦弄西音。慷慨動顏魄。使人成荒淫。彼美佞邪子。婉孌來相尋。一笑雙白璧。再歌千黃金。珍色不貴道。詎惜飛光沈。安識紫霞客。瑤台鳴素琴。
李白,幽澗泉,拂彼白石，彈吾素琴。幽澗愀兮流泉深，善手明徽高張清。心寂曆似千古，鬆颼飀兮萬尋。中見愁猿吊影而危處兮，叫秋木而長吟。客有哀時失職而聽者，淚淋浪以沾襟。乃緝商綴羽，潺湲成音。吾但寫聲發情於妙指，殊不知此曲之古今。幽澗泉，鳴深林。
李白,君道曲    梁之雅歌有五章  今作一章,"大君若天覆，廣運無不至。軒後爪牙常先太山稽，

如心之使臂。小白鴻翼於夷吾，劉葛魚水本無二。

土扶可成牆，積德為厚地。

"
李白,少年行其一,擊築飲美酒，劍歌易水湄。經過燕太子，結托並州兒。少年負壯氣，奮烈自有時。因擊魯勾踐，爭博勿相欺。
李白,淥水曲,淥水明秋日。南湖采白蘋。荷花嬌欲語。愁殺蕩舟人。
李白,赤壁歌送彆,二龍爭戰決雌雄，赤壁樓船掃地空。烈火張天照雲海，周瑜於此破曹公。君去滄江望澄碧，鯨鯢唐突留餘跡。一一書來報故人，我欲因之壯心魄。
李白,贈徐安宜,白田見楚老，歌詠徐安宜。製錦不擇地，操刀良在茲。清風動百裡，惠化聞京師。浮人若雲歸，耕種滿郊岐。川光淨麥隴，日色明桑枝。訟息但長嘯，賓來或解頤。青橙拂戶牖，白水流園池。遊子滯安邑，懷恩未忍辭。翳君樹桃李，歲晚托深期。
李白,贈範金卿其二,範宰不買名。弦歌對前楹。為邦默自化。日覺冰壺清。百裡雞犬靜。千廬機杼鳴。浮人少蕩析。愛客多逢迎。遊子睹嘉政。因之聽頌聲。
李白,贈秋浦柳少府,秋浦舊蕭索，公庭人吏稀。因君樹桃李，此地忽芳菲。搖筆望白雲，開簾當翠微。時來引山月，縱酒酣清暉。而我愛夫子，淹留未忍歸。
李白,贈崔秋浦其二,崔令學陶令。北窗常晝眠。抱琴時弄月。取意任無弦。見客但傾酒。為官不愛錢。東皋春事起。種黍早歸田。
李白,博平鄭太守自廬山千裡相尋入江夏北市門見訪,大梁貴公子，氣蓋蒼梧雲。若無三千客，誰道信陵君。救趙複存魏，英威天下聞。邯鄲能屈節，訪博從毛薛。夷門得隱淪，而與侯生親。仍要鼓刀者，乃是袖槌人。好士不儘心，何能保其身。多君重然諾，意氣遙相托。五馬入市門，金鞍照城郭。都忘虎竹貴，且與荷衣樂。去去桃花源，何時見歸軒。相思無終極，腸斷朗江猿。
李白,贈友人其一,蘭生不當戶，彆是閒庭草。夙被霜露欺，紅榮已先老。謬接瑤華枝，結根君王池。顧無馨香美，叨沐清風吹。餘芳若可佩，卒歲長相隨。
李白,書懷贈南陵常讚府,"歲星入漢年，方朔見明主。調笑當時人，中天謝雲雨。

一去麒麟閣，遂將朝市乖。故交不過門，秋草日上階。

當時何特達，獨與我心諧。置酒淩歊台，歡娛未曾歇。

歌動白紵山，舞回天門月。問我心中事，為君前致辭。

君看我才能，何似魯仲尼。大聖猶不遇，小儒安足悲。

雲南五月中，頻喪渡瀘師。毒草殺漢馬，張兵奪雲旗。

至今西二河，流血擁僵屍。將無七擒略，魯女惜園葵。

鹹陽天下樞，累歲人不足。雖有數鬥玉，不如一盤粟。

賴得契宰衡，持鈞慰風俗。自顧無所用，辭家方來歸。

霜驚壯士發，淚滿逐臣衣。以此不安席，蹉跎身世違。

終當滅衛謗，不受魯人譏。


        "
李白,寄當塗趙少府炎,晚登高樓望，木落雙江清。寒山饒積翠，秀色連州城。目送楚雲儘，心悲胡雁聲。相思不可見，回首故人情。
李白,留彆曹南群官之江南,我昔釣白龍，放龍溪水傍。道成本欲去，揮手淩蒼蒼。時來不關人，談笑遊軒皇。獻納少成事，歸休辭建章。十年罷西笑，覽鏡如秋霜。閉劍琉璃匣，煉丹紫翠房。身佩豁落圖，腰垂虎鞶囊。仙人駕彩鳳，誌在窮遐荒。戀子四五人，裴回未翱翔。東流送白日，驟歌蘭蕙芳。仙宮兩無從，人間久摧藏。範蠡說句踐，屈平去懷王。飄飄紫霞心，流浪憶江鄉。愁為萬裡彆，複此一銜觴。淮水帝王州，金陵繞丹陽。樓台照海色，衣馬搖川光。及此北望君，相思淚成行。朝雲落夢渚，瑤草空高堂。帝子隔洞庭，青楓滿瀟湘。懷君路綿邈，覽古情淒涼。登嶽眺百川，杳然萬恨長。知戀峨眉去，弄景偶騎羊。
李白,彆東林寺僧,東林送客處，月出白猿啼。笑彆廬山遠，何煩過虎溪。
李白,彆韋少府,西出蒼龍門，南登白鹿原。欲尋商山皓，猶戀漢皇恩。水國遠行邁，仙經深討論。洗心向溪月，清耳敬亭猿。築室在人境，閉門無世喧。多君枉高駕，贈我以微言。交乃意氣合，道因風雅存。彆離有相思，瑤瑟與金樽。
李白,奉餞高尊師如貴道士傳道錄畢歸北海  【錄竹,道隱不可見，靈書藏洞天。吾師四萬劫，曆世遞相傳。彆杖留青竹，行歌躡紫煙。離心無遠近，長在玉京懸。
李白,酬張司馬贈墨,上黨碧鬆煙，夷陵丹砂末。蘭麝凝珍墨，精光乃堪掇。黃頭奴子雙鴉鬟，錦囊養之懷袖間。今日贈予蘭亭去，興來灑筆會稽山。
李白,至鴨欄驛上白馬磯贈裴侍禦,側疊萬古石，橫為白馬磯。亂流若電轉，舉棹揚珠輝。臨驛卷緹幕，升常接繡衣。情親不避馬，為我解霜威。
李白,陪宋中丞武昌夜飲懷古,清景南樓夜，風流在武昌。庾公愛秋月，乘興坐胡床。龍笛吟寒水，天河落曉霜。我心還不淺，懷古醉餘觴。
李白,丹陽湖,湖與元氣連，風波浩難止。天外賈客歸，雲間片帆起。龜遊蓮葉上，鳥宿蘆花裡。少女棹歸舟，歌聲逐流水。
李白,對酒醉題屈突明府廳,陶令八十日，長歌歸去來。故人建昌宰，借問幾時回。風落吳江雪，紛紛入酒杯。山翁今已醉，舞袖為君開。
李白,夏日山中,懶搖白羽扇，裸體青林中。脫巾掛石壁，露頂灑鬆風。
李白,效古其二,自古有秀色。西施與東鄰。蛾眉不可妒。況乃效其顰。所以尹婕妤。羞見邢夫人。低頭不出氣。塞默少精神。寄語無鹽子。如君何足珍。
李白,秋夕書懷,北風吹海雁，南渡落寒聲。感此瀟湘客，淒其流浪情。海懷結滄洲，霞想遊赤城。始探蓬壺事，旋覺天地輕。澹然吟高秋，閒臥瞻太清。蘿月掩空幕，鬆霜結前楹。滅見息群動，獵微窮至精。桃花有源水，可以保吾生。
李白,避地司空原言懷,南風昔不競，豪聖思經綸。劉琨與祖逖，起舞雞鳴晨。雖有匡濟心，終為樂禍人。我則異於是，潛光皖水濱。卜築司空原，北將天柱鄰。雪霽萬裡月，雲開九江春。俟乎泰階平，然後托微身。傾家事金鼎，年貌可長新。所願得此道，終然保清真。弄景奔日馭，攀星戲河津。一隨王喬去，長年玉天賓。
李白,江南春懷,青春幾何時，黃鳥鳴不歇。天涯失鄉路，江外老華發。心飛秦塞雲，影滯楚關月。身世殊爛漫，田園久蕪冇。歲晏何所從，長歌謝金闕。
李白,詠鄰女東窗海石榴,魯女東窗下，海榴世所稀。珊瑚映綠水，未足比光輝。清香隨風發，落日好鳥歸。願為東南枝，低舉拂羅衣。無由共攀折，引領望金扉。
李白,贈內,三百六十日，日日醉如泥。雖為李白婦，何異太常妻。
李白,宣城哭蔣徵君華,敬亭埋玉樹，知是蔣征君。安得相如草，空餘封禪文。池台空有月，詞賦舊淩雲。獨掛延陵劍，千秋在古墳。第一百八十五卷
李白,曉晴,野涼疏雨歇，春色遍萋萋。魚躍青池滿，鶯吟綠樹低。野花妝麵濕，山草紐斜齊。零落殘雲片，風吹掛竹谿。
李白,胡無人行,"十萬羽林兒，臨洮破郅支。
殺添胡地骨，降足漢營旗。

塞闊牛羊散，兵休帳幕移。
空流隴頭水，嗚咽向人悲。


        "
李白,曆陽壯士勤將軍名思齊歌,太古曆陽郡，化為洪川在。江山猶鬱盤，龍虎秘光彩。蓄泄數千載，風雲何霮。【雨下對】特生勤將軍，神力百夫倍。
李白,杭州送裴大澤赴廬州長史,西江天柱遠，東越海門深。去割慈親戀，行憂報國心。好風吹落日，流水引長吟。五月披裘者，應知不取金。
李白,代彆情人,清水本不動，桃花發岸傍。桃花弄水色，波蕩搖春光。我悅子容豔，子傾我文章。風吹綠琴去，曲度紫鴛鴦。昔作一水魚，今成兩枝鳥。哀哀長雞鳴，夜夜達五曉。起折相思樹，歸贈知寸心。覆水不可收，行雲難重尋。天涯有度鳥，莫絕瑤華音。
李白,鳴雁行,胡雁鳴，辭燕山，昨發委羽朝度關。一一銜蘆枝，南飛散落天地間，連行接翼往複還。客居煙波寄湘吳，淩霜觸雪毛體枯。畏逢矰繳驚相呼，聞弦虛墜良可籲。君更彈射何為乎。
李白,見京兆韋參軍量移東陽其二,聞說金華渡。東連五百灘。全勝若耶好。莫道此行難。猿嘯千溪合。鬆風五月寒。他年一攜手。搖艇入新安。
李白,贈丹陽橫山周處士惟長,周子橫山隱，開門臨城隅。連峰入戶牖，勝概淩方壺。時作白紵詞，放歌丹陽湖。水色傲溟渤，川光秀菰蒲。當其得意時，心與天壤俱。閒雲隨舒卷，安識身有無。抱石恥獻玉，沉泉笑探珠。羽化如可作，相攜上清都。
李白,贈韋侍禦黃裳其二,見君乘驄馬。知上太山道。此地果摧輪。全身以為寶。我如豐年玉。棄置秋田草。但勖冰壺心。無為歎衰老。
李白,贈臨□縣令皓弟  時被訟停官  【名水旁】,陶令去彭澤，茫然太古心。大音自成曲，但奏無弦琴。釣水路非遠，連鼇意何深。終期龍伯國，與爾相招尋。
李白,贈崔谘議,綠驥本天馬，素非伏櫪駒。長嘶向清風，倏忽淩九區。何言西北至，卻走東南隅。世道有翻覆，前期難豫圖。希君一翦拂，猶可騁中衢。
李白,望漢陽柳色寄王宰,漢陽江上柳，望客引東枝。樹樹花如雪，紛紛亂若絲。春風傳我意，草木彆前知。寄謝弦歌宰，西來定未遲。
李白,江上寄巴東故人,漢水波浪遠，巫山雲雨飛。東風吹客夢，西落此中時。覺後思白帝，佳人與我違。瞿塘饒賈客，音信莫令稀。
李白,涇溪南藍山下有落星潭可以卜築餘泊石上寄何,藍岑竦天壁，突兀如鯨額。奔蹙橫澄潭，勢吞落星石。沙帶秋月明，水搖寒山碧。佳境宜緩棹，清輝能留客。恨君阻歡遊，使我自驚惕。所期俱卜築，結茅煉金液。
李白,寄上吳王其三,英明廬江守。聲譽廣平籍。灑掃黃金台。招邀青雲客。客曾與天通。出入清禁中。襄王憐宋玉。願入蘭台宮。
李白,夜彆張五,吾多張公子，彆酌酣高堂。聽歌舞銀燭，把酒輕羅裳。橫笛弄秋月，琵琶彈陌桑。龍泉解錦帶，為爾傾千觴。
李白,金陵白下亭留彆,驛亭三楊樹，正當白下門。吳煙暝長條，漢水齧古根。向來送行處，回首阻笑言。彆後若見之，為餘一攀翻。
李白,留彆龔處士,龔子棲閒地，都無人世喧。柳深陶令宅，竹暗辟疆園。我去黃牛峽，遙愁白帝猿。贈君卷葹草，心斷竟何言。
李白,南陽送客,鬥酒勿為薄，寸心貴不忘。坐惜故人去，偏令遊子傷。離顏怨芳草，春思結垂楊。揮手再三彆，臨岐空斷腸。
李白,魯郡堯祠送吳五之琅琊,堯冇三千歲，青鬆古廟存。送行奠桂酒，拜舞清心魂。日色促歸人，連歌倒芳樽。馬嘶俱醉起，分手更何言。
李白,魯城北郭曲腰桑下送張子還嵩陽,送彆枯桑下，凋葉落半空。我行懵道遠，爾獨知天風。誰念張仲蔚，還依蒿與蓬。何時一杯酒，更與李膺同。
李白,送蔡山人,我本不棄世，世人自棄我。一乘無倪舟，八極縱遠舵。燕客期躍馬，唐生安敢譏。采珠勿驚龍，大道可暗歸。故山有鬆月，遲爾玩清暉。
李白,同吳王送杜秀芝赴舉入京,秀才何翩翩，王許回也賢。暫彆廬江守，將遊京兆天。秋山宜落日，秀水出寒煙。欲折一枝桂，還來雁沼前。
李白,酬王補闕惠翼莊廟宋丞□贈彆  【此水旁】,學道三千春，自言羲和人。軒蓋宛若夢，雲鬆長相親。偶將二公合，複與三山鄰。喜結海上契，自為天外賓。鸞翮我先铩，龍性君莫馴。樸散不尚古，時訛皆失真。勿踏荒溪坡，朅來浩然津。薜帶何辭楚，桃源堪避秦。世迫且離彆，心在期隱淪。酬贈非炯誡，永言銘佩紳。
李白,流夜郎至江夏陪長史叔及薛明府宴興德寺南閣,紺殿橫江上，青山落鏡中。岸回沙不儘，日映水成空。天樂流香閣，蓮舟颺晚風。恭陪竹林宴，留醉與陶公。
李白,謁老君廟,"先君懷聖德，靈廟肅神心。草合人蹤斷，塵濃鳥跡深。流沙丹灶滅，關路紫煙沉。獨傷千載後，空餘鬆柏林。 
        "
李白,登敬亭北二小山餘時送客逢崔侍禦並登此地,送客謝亭北，逢君縱酒還。屈盤戲白馬，大笑上青山。回鞭指長安，西日落秦關。帝鄉三千裡，杳在碧雲間。
李白,金陵其二,地擁金陵勢。城回江水流。當時百萬戶。夾道起朱樓。亡國生春草。離宮冇古丘。空餘後湖月。波上對江洲。
李白,金陵白楊十字巷,白楊十字巷，北夾湖溝道。不見吳時人，空生唐年草。天地有反覆，宮城儘傾倒。六帝餘古丘，樵蘇泣遺老。
李白,姑孰溪,愛此溪水閒。乘流興無極。漾楫怕鷗驚。垂竿待魚食。波翻曉霞影。岸疊春山色。何處浣紗人。紅顏未相識。
李白,田園言懷,賈誼三年謫，班超萬裡侯。何如牽白犢，飲水對清流。
李白,魯東門觀刈蒲,魯國寒事早，初霜刈渚蒲。揮鐮若轉月，拂水生連珠。此草最可珍，何必貴龍須。織作玉床席，欣承清夜娛。羅衣能再拂，不畏素塵蕪。
李白,放後遇恩不沾,天作雲與雷，霈然德澤開。東風日本至，白雉越裳來。獨棄長沙國，三年未許回。何時入宣室，更問洛陽才。
李白,代美人愁鏡其二,美人贈此盤龍之寶鏡。燭我金縷之羅衣。時將紅袖拂明月。為惜普照之餘暉。影中金鵲飛不滅。台下青鸞思獨絕。槁砧一彆若箭弦。去有日。來無年。狂風吹卻妾心斷。玉箸並墮菱花前。
李白,巴女詞,巴水急如箭，巴船去若飛。十月三千裡，郎行幾歲歸。
李白,自溧水道哭王炎其三,王家碧瑤樹。一樹忽先摧。海內故人泣。天涯吊鶴來。未成霖雨用。先失濟川材。一罷廣陵散。鳴琴更不開。
李白,南陵五鬆山彆荀七,君即潁水荀，何慚許郡賓。相逢太史奏，應是聚寶人。玉隱且在石，蘭枯還見春。俄成萬裡彆，立德貴清真。
李白,自廣平乘醉走馬六十裡至邯鄲登城樓覽古書懷,醉騎白花馬，西走邯鄲城。揚鞭動柳色，寫鞚春風生。入郭登高樓，山川與雲平。深宮翳綠草，萬事傷人情。相如章華巔，猛氣折秦嬴。兩虎不可鬥，廉公終負荊。提攜袴中兒，杵臼及程嬰。立孤就白刃，必死耀丹誠。平原三千客，談笑儘豪英。毛君能穎脫，二國且同盟。皆為黃泉土，使我涕縱橫。磊磊石子岡，蕭蕭白楊聲。諸賢冇此地，碑版有殘銘。太古共今時，由來互哀榮。傷哉何足道，感激仰空名。趙俗愛長劍，文儒少逢迎。閒從博陵遊，暢飲雪朝酲。歌酣易水動，鼓震叢台傾。日落把燭歸，淩晨向燕京。方陳五餌策，一使胡塵清。
李白,題舒州司空山瀑布,斷崖如削瓜，嵐光破崖綠。天河從中來，白雲漲川穀。玉案赤文字，世眼不可讀。攝身淩青霄，鬆風拂我足。
李白,贈劉都使,東平劉公幹，南國秀餘芳。一鳴即朱紱，五十佩銀章。飲冰事戎幕，衣錦華水鄉。銅官幾萬人，諍訟清玉堂。吐言貴珠玉，落筆回風霜。而我謝明主，銜哀投夜郎。歸家酒債多，門客粲成行。高談滿四座，一日傾千觴。所求竟無緒，裘馬欲摧藏。主人若不顧，明發釣滄浪。
李白,醉後贈王曆陽（曆陽，和州也）,書禿千兔毫，詩裁兩牛腰。筆蹤起龍虎，舞袖拂雲霄。雙歌二胡姬，更奏遠清朝。舉酒挑朔雪，從君不相饒。
李白,送族弟綰從軍安西,漢家兵馬乘北風，鼓行而西破犬戎。爾隨漢將出門去，剪虜若草收奇功。君王按劍望邊色，旄頭已落胡天空。匈奴係頸數應儘，明年應入蒲萄宮。
李白,送張秀才謁高中丞,秦帝淪玉鏡，留侯降氛氳。感激黃石老，經過滄海君。壯士揮金槌，報仇六國聞。智勇冠終古，蕭陳難與群。兩龍爭鬥時，天地動風雲。酒酣舞長劍，倉卒解漢紛。宇宙初倒懸，鴻溝勢將分。英謀信奇絕，夫子揚清芬。胡月入紫微，三光亂天文。高公鎮淮海，談笑卻妖氛。采爾幕中畫，戡難光殊勳。我無燕霜感，玉石俱燒焚。但灑一行淚，臨歧竟何雲。
李白,與賈至舍人於龍興寺剪落梧桐枝望灉湖,剪落青梧枝，灉湖坐可窺。雨洗秋山淨，林光澹碧滋。水閒明鏡轉，雲繞畫屏移。千古風流事，名賢共此時。
李白,宿無相寺,頭陀懸萬仞，遠眺望華峰。聊借金沙水，洗開九芙蓉。煙嵐隨遍覽，踏屐走雙龍。明日登高去，山僧孰與從？禪床今暫歇，枕月臥青鬆。更儘聞呼鳥，恍來報曉鐘。
李白,經亂離後天恩流夜郎，憶舊遊......,天上白玉京，十二樓五城。仙人撫我頂，結發受長生。誤逐世間樂，頗窮理亂情。九十六聖君，浮雲掛空名。天地賭一擲，未能忘戰爭。試涉霸王略，將期軒冕榮。時命乃大謬，棄之海上行。學劍翻自哂，為文竟何成。劍非萬人敵，文竊四海聲。兒戲不足道，五噫出西京。臨當欲去時，慷慨淚沾纓。歎君倜儻才，標舉冠群英。開筵引祖帳，慰此遠徂征。鞍馬若浮雲，送餘驃騎亭。歌鐘不儘意，白日落昆明。十月到幽州，戈鋋若羅星。君王棄北海，掃地借長鯨。呼吸走百川，燕然可摧傾。心知不得語，卻欲棲蓬瀛。彎弧懼天狼，挾矢不敢張。攬涕黃金台，呼天哭昭王。無人貴駿骨，騄耳空騰驤。樂毅倘再生，於今亦奔亡。蹉跎不得意，驅馬還貴鄉。逢君聽弦歌，肅穆坐華堂。百裡獨太古，陶然臥羲皇。征樂昌樂館，開筵列壺觴。賢豪間青娥，對燭儼成行。醉舞紛綺席，清歌繞飛梁。歡娛未終朝，秩滿歸鹹陽。祖道擁萬人，供帳遙相望。一彆隔千裡，榮枯異炎涼。炎涼幾度改，九土中橫潰。漢甲連胡兵，沙塵暗雲海。草木搖殺氣，星辰無光彩。白骨成丘山，蒼生竟何罪。函關壯帝居，國命懸哥舒。長戟三十萬，開門納凶渠。公卿如犬羊，忠讜醢與菹。二聖出遊豫，兩京遂丘墟。帝子許專征，秉旄控強楚。節製非桓文，軍師擁熊虎。人心失去就，賊勢騰風雨。惟君固房陵，誠節冠終古。仆臥香爐頂，餐霞漱瑤泉。門開九江轉，枕下五湖連。半夜水軍來，潯陽滿旌旃。空名適自誤，迫脅上樓船。徒賜五百金，棄之若浮煙。辭官不受賞，翻謫夜郎天。夜郎萬裡道，西上令人老。掃蕩六合清，仍為負霜草。日月無偏照，何由訴蒼昊。良牧稱神明，深仁恤交道。一忝青雲客，三登黃鶴樓。顧慚禰處士，虛對鸚鵡洲。樊山霸氣儘，寥落天地秋。江帶峨眉雪，川橫三峽流。萬舸此中來，連帆過揚州。送此萬裡目，曠然散我愁。紗窗倚天開，水樹綠如發。窺日畏銜山，促酒喜得月。吳娃與越豔，窈窕誇鉛紅。呼來上雲梯，含笑出簾櫳。對客小垂手，羅衣舞春風。賓跪請休息，主人情未極。覽君荊山作，江鮑堪動色。清水出芙蓉，天然去雕飾。逸興橫素襟，無時不招尋。朱門擁虎士，列戟何森森。剪鑿竹石開，縈流漲清深。登台坐水閣，吐論多英音。片辭貴白璧，一諾輕黃金。謂我不愧君，青鳥明丹心。五色雲間鵲，飛鳴天上來。傳聞赦書至，卻放夜郎回。暖氣變寒穀，炎煙生死灰。君登鳳池去，忽棄賈生才。桀犬尚吠堯，匈奴笑千秋。中夜四五歎，常為大國憂。旌旆夾兩山，黃河當中流。連雞不得進，飲馬空夷猶。安得羿善射，一箭落旄頭。
李白,荊州歌,白帝城邊足風波，瞿塘五月誰敢過。荊州麥熟繭成蛾，繰絲憶君頭緒多。撥穀飛鳴奈妾何。
李白,古風其十七,金華牧羊兒。乃是紫煙客。我願從之遊。未去發已白。不知繁華子。擾擾何所迫。昆山采瓊蕊。可以煉精魄。
李白,古風其四十九,美人出南國。灼灼芙蓉姿。皓齒終不發。芳心空自持。由來紫宮女。共妒青蛾眉。歸去瀟湘沚。沉吟何足悲。
李白,古風其五十六,越客采明珠。提攜出南隅。清輝照海月。美價傾皇都。獻君君按劍。懷寶空長籲。魚目複相哂。寸心增煩紆。
李白,宮中行樂詞其四,玉樹春歸日。金宮樂事多。後庭朝未入。輕輦夜相過。笑出花間語。嬌來竹下歌。莫教明月去。留著醉嫦蛾。
李白,宮中行樂詞其七,寒雪梅中儘。春風柳上歸。宮鶯嬌欲醉。簷燕語還飛。遲日明歌席。新花豔舞衣。晚來移彩仗。行樂泥光輝。
李白,贈韋秘書子春,穀口鄭子真，躬耕在岩石。高名動京師，天下皆籍籍。斯人竟不起，雲臥從所適。苟無濟代心，獨善亦何益。惟君家世者，偃息逢休明。談天信浩蕩，說劍紛縱橫。謝公不徒然，起來為蒼生。秘書何寂寂，無乃羈豪英。且複歸碧山，安能戀金闕。舊宅樵漁地，蓬蒿已應冇。卻顧女幾峰，胡顏見雲月。徒為風塵苦，一官已白須。氣同萬裡合，訪我來瓊都。披雲睹青天，捫虱話良圖。留侯將綺裡，出處未雲殊。終與安社稷，功成去五湖。
李白,贈郭季鷹,河東郭有道，於世若浮雲。盛德無我位，清光獨映君。恥將雞並食，長與鳳為群。一擊九千仞，相期淩紫氛。
李白,上李邕  ( 此詩蕭士□雲是偽作 )  【上斌下,大鵬一日同風起，摶搖直上九萬裡。假令風歇時下來，猶能簸卻滄溟水。世人見我恒殊調，聞餘大言皆冷笑。宣父猶能畏後生，丈夫未可輕年少。
李白,贈升州王使君忠臣,六代帝王國，三吳佳麗城。賢人當重寄，天子借高名。巨海一邊靜，長江萬裡清。應須救趙策，未肯棄侯嬴。
李白,贈漢陽輔錄事其二,鸚鵡洲橫漢陽渡。水引寒煙冇江樹。南浦登樓不見君。君今罷官在何處。漢口雙魚白錦鱗。令傳尺素報情人。其中字數無多少。隻是相思秋複春。
李白,贈盧司戶,秋色無遠近，出門儘寒山。白雲遙相識，待我蒼梧間。借問盧耽鶴，西飛幾歲還。
李白,贈錢徵君少陽  （一作送趙雲卿）,"白玉一杯酒，綠楊三月時。春風餘幾日，兩鬢各成絲。秉燭唯須飲，投竿也未遲。如逢渭水獵，猶可帝王師。
        "
李白,寄王漢陽,南湖秋月白，王宰夜相邀。錦帳郎官醉，羅衣舞女嬌。笛聲喧沔鄂，歌曲上雲霄。彆後空愁我，相思一水遙。
李白,涇溪東亭寄鄭少府諤,我遊東亭不見君，沙上行將白鷺群。白鷺行時散飛去，又如雪點青山雲。欲往涇溪不辭遠，龍門蹙波虎眼轉。杜鵑花開春已闌，歸向陵陽釣魚晚。
李白,寄上吳王其一,淮王愛八公，攜手綠雲中。小子忝枝葉，亦攀丹桂叢。謬以詞賦重，而將枚馬同。何日背淮水，東之觀土風。
李白,留彆金陵諸公,海水昔飛動，三龍紛戰爭。鐘山危波瀾，傾側駭奔鯨。黃旗一掃蕩，割壤開吳京。六代更霸王，遺跡見都城。至今秦淮間，禮樂秀群英。地扇鄒魯學，詩騰顏謝名。五月金陵西，祖餘白下亭。欲尋廬峰頂，先繞漢水行。香爐紫煙滅，瀑布落太清。若攀星辰去，揮手緬含情。
李白,贈彆鄭判官,竄逐勿複哀，慚君問寒灰。浮雲本無意，吹落章華台。遠彆淚空儘，長愁心已摧。二年吟澤畔，憔悴幾時回。
李白,送方士趙叟之東平,長桑曉洞視，五藏無全牛。趙叟得秘訣，還從方士遊。西過獲麟台，為我吊孔丘。念彆複懷古，潸然空淚流。
李白,送通禪師還南陵隱靜寺,我聞隱靜寺，山水多奇蹤。岩種朗公橘，門深杯渡鬆。道人製猛虎，振錫還孤峰。他日南陵下，相期穀口逢。
李白,送王孝廉覲省,彭蠡將天合，姑蘇在日邊。寧親候海色，欲動孝廉船。窈窕晴江轉，參差遠岫連。相思無晝夜，東泣似長川。
李白,洞庭醉後送絳州呂使君果流澧州  ( 果一作杲,昔彆若夢中，天涯忽相逢。洞庭破秋月，縱酒開愁容。贈劍刻玉字，延平兩蛟龍。送君不儘意，書及雁回峰。
李白,五月東魯行答汶上君  （君一作翁）,五月梅始黃，蠶凋桑柘空。魯人重織作，機杼鳴簾櫳。顧餘不及仕，學劍來山東。舉鞭訪前途，獲笑汶上翁。下愚忽壯士，未足論窮通。我以一箭書，能取聊城功。終然不受賞，羞與時人同。西歸去直道，落日昏陰虹。此去爾勿言，甘心為轉蓬。
李白,答湖州迦葉司馬問白是何人,青蓮居士謫仙人，酒肆藏名三十春。湖州司馬何須問，金粟如來是後身。
李白,酬裴侍禦留岫師彈琴見寄,君同鮑明遠，邀彼休上人。鼓琴亂白雪，秋變江上春。瑤草綠未衰，攀翻寄情親。相思兩不見，流淚空盈巾。
李白,宴鄭參卿山池,爾恐碧草晚，我畏朱顏移。愁看楊花飛，置酒正相宜。歌聲送落日，舞影回清池。今夕不儘杯，留歡更邀誰。
李白,在水軍宴韋司馬樓船觀妓,搖曳帆在空，清流順歸風。詩因鼓吹發，酒為劍歌雄。對舞青樓妓，雙鬟白玉童。行雲且莫去，留醉楚王宮。
李白,早望海霞邊,四明三千裡，朝起赤城霞。日出紅光散，分輝照雪崖。一餐咽瓊液，五內發金沙。舉手何所待，青龍白虎車。
李白,九日登巴陵置酒望洞庭水軍,九日天氣清，登高無秋雲。造化辟川嶽，了然楚漢分。長風鼓橫波，合遝蹙龍文。憶昔傳遊豫，樓船壯橫汾。今茲討鯨鯢，旌旆何繽紛。白羽落酒樽，洞庭羅三軍。黃花不掇手，戰鼓遙相聞。劍舞轉頹陽，當時日停曛。酣歌激壯士，可以摧妖氛。齷齪東籬下，淵明不足群。
李白,望木瓜山,早起見日出，暮見棲鳥還。客心自酸楚，況對木瓜山。
李白,奔亡道中其五,淼淼望湖水。青青蘆葉齊。歸心落何處。日冇大江西。歇馬傍春草。欲行遠道迷。誰忍子規鳥。連聲向我啼。
李白,金陵其一,晉家南渡日，此地舊長安。地即帝王宅，山為龍虎盤。金陵空壯觀，天塹淨波瀾。醉客回橈去，吳歌且自歡。
李白,牛渚磯,絕壁臨巨川，連峰勢相向。亂石流洑間，回波自成浪。但驚群木秀，莫測精靈狀。更聽猿夜啼，憂心醉江上。
李白,月下獨酌其一,"花間一壺酒，獨酌無相親。舉杯邀明月，對影成三人。月既不解飲，影徒隨我身。暫伴月將影，行樂須及春。我歌月徘徊，我舞影零亂。醒時同交歡，醉後各分散。(同交歡 一作：相交歡)永結無情遊，相期邈雲漢。 
        "
李白,月下獨酌其二,天若不愛酒，酒星不在天。地若不愛酒，地應無酒泉。天地既愛酒，愛酒不愧天。已聞清比聖，複道濁如賢。賢聖既已飲，何必求神仙。三杯通大道，一鬥合自然。但得酒中趣，勿為醒者傳。
李白,日夕山中忽然有懷,久臥青山雲，遂為青山客。山深雲更好，賞弄終日夕。月銜樓間峰，泉漱階下石。素心自此得，真趣非外惜。鼯啼桂方秋，風滅籟歸寂。緬思洪崖術，欲往滄海隔。雲車來何遲，撫幾空歎息。
李白,春滯沅湘有懷山中,沅湘春色還，風暖煙草綠。古之傷心人，於此腸斷續。予非懷沙客，但美采菱曲。所願歸東山，寸心於此足。
李白,擬古其十一,"涉江玩秋水，愛此紅蕖鮮。攀荷弄其珠，蕩漾不成圓。佳人彩雲裡，欲贈隔遠天。相思無因見，悵望涼風前。 
        "
李白,感遇其二,可歎東籬菊。莖疏葉且微。雖言異蘭蕙。亦自有芳菲。未泛盈樽酒。徒沾清露輝。當榮君不采。飄落欲何依。
李白,廣陵贈彆,玉瓶沽美酒，數裡送君還。係馬垂楊下，銜杯大道間。天邊看淥水，海上見青山。興罷各分袂，何須醉彆顏。
李白,與元丹丘方城寺談玄作,茫茫大夢中，惟我獨先覺。騰轉風火來，假合作容貌。滅除昏疑儘，領略入精要。澄慮觀此身，因得通寂照。郎悟前後際，始知金仙妙。幸逢禪居人，酌玉坐相召。彼我俱若喪，雲山豈殊調。清風生虛空，明月見談笑。怡然青蓮宮，永願恣遊眺。
李白,古風其二十,昔我遊齊都。登華不注峰。茲山何峻秀。綠翠如芙蓉。蕭颯古仙人。了知是赤鬆。借予一白鹿。自挾兩青龍。含笑淩倒景。欣然願相從。(一本此十句作一首)泣與親友彆。欲語再三咽。勖君青鬆心。努力保霜雪。世路多險艱。白日欺紅顏。分手各千裡。去去何時還。(一本此八句作一首)在世複幾時。倏如飄風度。空聞紫金經。白首愁相誤。撫己忽自笑。沉吟為誰故。名利徒煎熬。安得閒餘步。終留赤玉舄。東上蓬萊路。(萊一作山)秦帝如我求。蒼蒼但煙霧。(一本此十二句作一首)
李白,古風其三十八,孤蘭生幽園。眾草共蕪冇。雖照陽春暉。複悲高秋月。飛霜早淅瀝。綠豔恐休歇。若無清風吹。香氣為誰發。
李白,古風其四十五,八荒馳驚飆。萬物儘凋落。浮雲蔽頹陽。洪波振大壑。龍鳳脫罔罟。飄搖將安托。去去乘白駒。空山詠場藿。
李白,古風其五十七,羽族稟萬化。小大各有依。周周亦何辜。六翮掩不揮。願銜眾禽翼。一向黃河飛。飛者莫我顧。歎息將安歸。
李白,古風其五十八,我到巫山渚。尋古登陽台。天空彩雲滅。地遠清風來。神女去已久。襄王安在哉。荒淫竟淪替。樵牧徒悲哀。
李白,宮中行樂詞其五,繡戶香風暖。紗窗曙色新。宮花爭笑日。池草暗生春。綠樹聞歌鳥。青樓見舞人。昭陽桃李月。羅綺自相親。
李白,宮中行樂詞其六,今日明光裡。還須結伴遊。春風開紫殿。天樂下朱樓。豔舞全知巧。嬌歌半欲羞。更憐花月夜。宮女笑藏鉤。
李白,橫江詞其五,橫江館前津吏迎，向餘東指海雲生。郎今欲渡緣何事，如此風波不可行。
李白,口號贈徵君鴻  此公時被征,陶令辭彭澤，梁鴻入會稽。我尋高士傳，君與古人齊。雲臥留丹壑，天書降紫泥。不知楊伯起，早晚向關西。
李白,贈崔秋浦其一,吾愛崔秋浦，宛然陶令風。門前五楊柳，井上二梧桐。山鳥下廳事，簷花落酒中。懷君未忍去，惆悵意無窮。
李白,贈崔秋浦其三,河陽花作縣。秋浦玉為人。地逐名賢好。風隨惠化春。水從天漢落。山逼畫屏新。應念金門客。投沙吊楚臣。
李白,贈從弟南平太守之遙其二,東平與南平。今古兩步兵。素心愛美酒。不是顧專城。謫官桃源去。尋花幾處行。秦人如舊識。出戶笑相迎。
李白,宿清溪主人,夜到清溪宿，主人碧岩裡。簷楹掛星鬥，枕席響風水。月落西山時，啾啾夜猿起。
李白,贈彆舍人弟台卿之江南,去國客行遠，還山秋夢長。梧桐落金井，一葉飛銀床。覺罷攬明鏡，鬢毛颯已霜。良圖委蔓草，古貌成枯桑。欲道心下事，時人疑夜光。因為洞庭葉，飄落之瀟湘。令弟經濟士，謫居我何傷。潛虯隱尺水，著論談興亡。客遇王子喬，口傳不死方。入洞過天地，登真朝玉皇。吾將撫爾背，揮手遂翱翔。
李白,秋山寄衛慰張卿及王徵君,何以折相贈，白花青桂枝。月華若夜雪，見此令人思。雖然剡溪興，不異山陰時。明發懷二子，空吟招隱詩。
李白,寄從弟宣州長史昭,爾佐宣州郡，守官清且閒。常誇雲月好，邀我敬亭山。五落洞庭葉，三江遊未還。相思不可見，歎息損朱顏。
李白,送張舍人之江東,張翰江東去，正值秋風時。天清一雁遠，海闊孤帆遲。白日行欲暮，滄波杳難期。吳洲如見月，千裡幸相思。
李白,送賀監歸四明應製,久辭榮祿遂初衣，曾向長生說息機。真訣自從茅氏得，恩波寧阻洞庭歸。瑤台含霧星辰滿，仙嶠浮空島嶼微。借問欲棲珠樹鶴，何年卻向帝城飛。
李白,送長沙陳太守其一,長沙陳太守，逸氣淩青鬆。英主賜五馬，本是天池龍。湘水回九曲，衡山望五峰。榮君按節去，不及遠相從。
李白,送楊燕之東魯,關西楊伯起，漢日舊稱賢。四代三公族，清風播人天。夫子華陰居，開門對玉蓮。何事曆衡霍，雲帆今始還。君坐稍解顏，為君歌此篇。我固侯門士，謬登聖主筵。一辭金華殿，蹭蹬長江邊。二子魯門東，彆來已經年。因君此中去，不覺淚如泉。
李白,送範山人歸泰山,魯客抱白鶴，彆餘往泰山。初行若片雲，杳在青崖間。高高至天門，日觀近可攀。雲山望不及，此去何時還。第一百七十七卷
李白,送鞠十少府,試發清秋興，因為吳會吟。碧雲斂海色，流水折江心。我有延陵劍，君無陸賈金。艱難此為彆，惆悵一何深。
李白,感遇其四,宋玉事楚王。立身本高潔。巫山賦彩雲。郢路歌白雪。舉國莫能和。巴人皆卷舌。一感登徒言。恩情遂中絕。
李白,覽鏡書懷,得道無古今，失道還衰老。自笑鏡中人，白發如霜草。捫心空歎息，問影何枯槁。桃李竟何言，終成南山皓。
李白,題東溪公幽居,杜陵賢人清且廉，東谿卜築歲將淹。宅近青山同謝脁，門垂碧柳似陶潛。好鳥迎春歌後院，飛花送酒舞前簷。客到但知留一醉，盤中隻有水晶鹽。
李白,金陵聽韓侍禦吹笛,韓公吹玉笛，倜儻流英音。風吹繞鐘山，萬壑皆龍吟。王子停鳳管，師襄掩瑤琴。餘韻度江去，天涯安可尋。
李白,寄遠其六,陽台隔楚水。春草生黃河。相思無日夜。浩蕩若流波。流波向海去。欲見終無因。遙將一點淚。遠寄如花人。
李白,代贈遠,妾本洛陽人，狂夫幽燕客。渴飲易水波，由來多感激。胡馬西北馳，香騣搖綠絲。鳴鞭從此去，逐虜蕩邊陲。昔去有好言，不言久離彆。燕支多美女，走馬輕風雪。見此不記人，恩情雲雨絕。啼流玉箸儘，坐恨金閨切。織錦作短書，腸隨回文結。相思欲有寄，恐君不見察。焚之揚其灰，手跡自此滅。
李白,代秋情,幾日相彆離，門前生穞葵。寒蟬聒梧桐，日夕長鳴悲。白露濕螢火，清霜淩兔絲。空掩紫羅袂，長啼無儘時。
李白,思邊,去年何時君彆妾，南園綠草飛蝴蝶。今歲何時妾憶君，西山白雪暗晴雲。玉關去此三千裡，欲寄音書那可聞。
李白,自溧水道哭王炎其二,王公希代寶。棄世一何早。吊死不及哀。殯宮已秋草。悲來欲脫劍。掛向何枝好。哭向茅山雖未摧。一生淚儘丹陽道。
李白,送客歸吳,江村秋雨歇，酒儘一帆飛。路曆波濤去，家惟坐臥歸。島花開灼灼，汀柳細依依。彆後無餘事，還應掃釣磯。
李白,三山望金陵，寄殷淑,三山懷謝脁，水澹望長安。蕪冇河陽縣，秋江正北看。盧龍霜氣冷，鳷鵲月光寒。耿耿憶瓊樹，天涯寄一歡。
李白,張相公出鎮荊州，尋除太子詹事，餘時流夜郎,張衡殊不樂，應有四愁詩。慚君錦繡段，贈我慰相思。鴻鵠複矯翼，鳳凰憶故池。榮樂一如此，商山老紫芝。
李白,登廬山五老峰,廬山東南五老峰，青天削出金芙蓉。九江秀色可攬結，吾將此地巢雲鬆。
李白,見野草中有曰白頭翁者,醉入田家去，行歌荒野中。如何青草裡，亦有白頭翁。折取對明鏡，宛將衰鬢同。微芳似相誚，留恨向東風。
李白,秀華亭,遙望九華峰，誠然是九華。蒼顏耐風雪，奇態燦雲霞。曜日凝成錦，淩霄增壁崖。何當餘蔭照，天造洞仙家。
李白,煉丹井,聞說神仙晉葛洪，煉丹曾此占雲峰。庭前廢井今猶在，不見長鬆見短鬆。
李白,與史中郎欽聽黃鶴樓上吹笛,一為遷客去長沙，西望長安不見家。黃鶴樓中吹玉笛，江城五月落梅花。
李白,行行遊且獵篇,邊城兒，生年不讀一字書，但將遊獵誇輕趫。胡馬秋肥宜白草，騎來躡影何矜驕。金鞭拂雪揮鳴鞘，半酣呼鷹出遠郊。弓彎滿月不虛發，雙鶬迸落連飛髇。海邊觀者皆辟易，猛氣英風振沙磧。儒生不及遊俠人，白首下帷複何益。
李白,宮中行樂詞其八,水綠南薰殿。花紅北闕樓。鶯歌聞太液。鳳吹繞瀛洲。素女鳴珠佩。天人弄彩球。【毛求】今朝風日好。宜入未央遊。
李白,邯鄲才人嫁為斯養卒婦,妾本崇台女，揚蛾入丹闕。自倚顏如花，寧知有凋歇。一辭玉階下，去若朝雲冇。每憶邯鄲城，深宮夢秋月。君王不可見，惆悵至明發。
李白,高句驪,金花折風帽，白馬小遲回。翩翩舞廣袖，似鳥海東來。
李白,贈崔司戶文昆季,雙珠出海底，俱是連城珍。明月兩特達，餘輝傍照人。英聲振名都，高價動殊鄰。豈伊箕山故，特以風期親。惟昔不自媒，擔簦西入秦。攀龍九天上，忝列歲星臣。布衣侍丹墀，密勿草絲綸。才微惠渥重，讒巧生緇磷。一去已十載，今來複盈旬。清霜入曉鬢，白露生衣巾。側見綠水亭，開門列華茵。千金散義士，四坐無凡賓。欲折月中桂，持為寒者薪。路傍已竊笑，天路將何因。垂恩倘丘山，報德有微身。
李白,贈溧陽宋少府陟,李斯未相秦，且逐東門兔。宋玉事襄王，能為高唐賦。常聞綠水曲，忽此相逢遇。掃灑青天開，豁然披雲霧。葳蕤紫鸞鳥，巢在昆山樹。驚風西北吹，飛落南溟去。早懷經濟策，特受龍顏顧。白玉棲青蠅，君臣忽行路。人生感分義，貴欲呈丹素。何日清中原，相期廓天步。
李白,望九華贈青陽韋仲堪,昔在九江上，遙望九華峰。天河掛綠水，秀出九芙蓉。我欲一揮手，誰人可相從。君為東道主，於此臥雲鬆。第一百七十卷
李白,贈漢陽輔錄事其一,聞君罷官意，我抱漢川湄。借問久疏索，何如聽訟時。天清江月白，心靜海鷗知。應念投沙客，空餘吊屈悲。
李白,贈曆陽褚司馬  時此公為稚子舞故作是詩,北堂千萬壽，侍奉有光輝。先同稚子舞，更著老萊衣。因為小兒啼，醉倒月下歸。人間無此樂，此樂世中稀。
李白,北山獨酌寄韋六,巢父將許由，未聞買山隱。道存跡自高，何憚去人近。紛吾下茲嶺，地閒喧亦泯。門橫群岫開，水鑿眾泉引。屏高而在雲，竇深莫能準。川光晝昏凝，林氣夕淒緊。於焉摘朱果，兼得養玄牝。坐月觀寶書，拂霜弄瑤軫。傾壺事幽酌，顧影還獨儘。念君風塵遊，傲爾令自哂。
李白,送羽林陶將軍,將軍出使擁樓船，江上旌旗拂紫煙。萬裡橫戈探虎穴，三杯拔劍舞龍泉。莫道詞人無膽氣，臨行將贈繞朝鞭。
李白,同王昌齡送族弟襄歸桂陽其二,爾家何在瀟湘川。青莎白石長沙邊。昨夢江花照江日。幾枝正發東窗前。覺來欲往心悠然。魂隨越鳥飛南天。秦雲連山海相接。桂水橫煙不可涉。送君此去令人愁。風帆茫茫隔河洲。春潭瓊草綠可折。西寄長安明月樓。
李白,送侯十一,朱亥已擊晉，侯嬴尚隱身。時無魏公子，豈貴抱關人。餘亦不火食，遊梁同在陳。空餘湛盧劍，贈爾托交親。
李白,送韓侍禦之廣德,昔日繡衣何足榮，今宵貰酒與君傾。暫就東山賒月色，酣歌一夜送泉明。
李白,送郗昂謫巴中,瑤草寒不死，移植滄江濱。東風灑雨露，會入天地春。予若洞庭葉，隨波送逐臣。思歸未可得，書此謝情人。
李白,秋獵孟諸夜歸置酒單父東樓觀妓,傾暉速短炬，走海無停川。冀餐圓丘草，欲以還頹年。此事不可得，微生若浮煙。駿發跨名駒，雕弓控鳴弦。鷹豪魯草白，狐兔多肥鮮。邀遮相馳逐，遂出城東田。一掃四野空，喧呼鞍馬前。歸來獻所獲，炮炙宜霜天。出舞兩美人，飄搖若雲仙。留歡不知疲，清曉方來旋。
李白,攜妓登梁王棲霞山孟氏桃園中,碧草已滿地，柳與梅爭春。謝公自有東山妓，金屏笑坐如花人。今日非昨日，明日還複來。白發對綠酒，強歌心已摧。君不見梁王池上月，昔照梁王樽酒中。梁王已去明月在，黃鸝愁醉啼春風。分明感激眼前事，莫惜醉臥桃園東。
李白,金陵鳳凰台置酒,置酒延落景，金陵鳳凰台。長波寫萬古，心與雲俱開。借問往昔時，鳳凰為誰來。鳳凰去已久，正當今日回。明君越羲軒，天老坐三台。豪士無所用，彈弦醉金罍。東風吹山花，安可不儘杯。六帝冇幽草，深宮冥綠苔。置酒勿複道，歌鐘但相催。
李白,與謝良輔遊涇川陵岩寺,乘君素舸泛涇西，宛似雲門對若溪。且從康樂尋山水，何必東遊入會稽。
李白,杜陵絕句,南登杜陵上，北望五陵間。秋水明落日，流光滅遠山。
李白,奔亡道中其四,函穀如玉關。幾時可生還。洛陽為易水。嵩嶽是燕山。俗變羌胡語。人多沙塞顏。申包惟慟哭。七日鬢毛斑。
李白,謝公宅,青山日將暝，寂寞謝公宅。竹裡無人聲，池中虛月白。荒庭衰草遍，廢井蒼苔積。惟有清風閒，時時起泉石。
李白,靈墟山,丁令辭世人，拂衣向仙路。伏煉九丹成，方隨五雲去。鬆蘿蔽幽洞，桃杏深隱處。不知曾化鶴，遼海歸幾度。
李白,金陵江上遇蓬池隱者  時於落星石上,心愛名山遊，身隨名山遠。羅浮麻姑台，此去或未返。遇君蓬池隱，就我石上飯。空言不成歡，強笑惜日晚。綠水向雁門，黃雲蔽龍山。歎息兩客鳥，裴回吳越間。共語一執手，留連夜將久。解我紫綺裘，且換金陵酒。酒來笑複歌，興酣樂事多。水影弄月色，清光奈愁何。明晨掛帆席，離恨滿滄波。
李白,感興其二,洛浦有宓妃。飄搖雪爭飛。輕雲拂素月。了可見清輝。解佩欲西去。含情詎相違。香塵動羅襪。綠水不沾衣。陳王徒作賦。神女豈同歸。好色傷大雅。多為世所譏。
李白,感興其六,嘉穀隱豐草。草深苗且稀。農夫既不異。孤穗將安歸。常恐委疇隴。忽與秋蓬飛。鳥得薦宗廟。為君生光輝。
李白,感遇其三,昔餘聞嫦娥。（嫦一作【女亙】）竊藥駐雲發。不自嬌玉顏。方希煉金骨。飛去身莫返。含笑坐明月。紫宮誇蛾眉。隨手會凋歇。
李白,觀博平王誌安少府山水粉圖,粉壁為空天，丹青狀江海。遊雲不知歸，日見白鷗在。博平真人王誌安，沉吟至此願掛冠。鬆溪石磴帶秋色，愁客思歸坐曉寒。
李白,題隨州紫陽先生壁,神農好長生，風俗久已成。複聞紫陽客，早署丹台名。喘息餐妙氣，步虛吟真聲。道與古仙合，心將元化並。樓疑出蓬海，鶴似飛玉京。鬆雪窗外曉，池水階下明。忽耽笙歌樂，頗失軒冕情。終願惠金液，提攜淩太清。
李白,題宛溪館,吾憐宛溪好，百尺照心明。何謝新安水，千尋見底清。白沙留月色，綠竹助秋聲。卻笑嚴湍上，於今獨擅名。
李白,觀胡人吹笛  ( 觀一作聽 ),胡人吹玉笛，一半是秦聲。十月吳山曉，梅花落敬亭。愁聞出塞曲，淚滿逐臣纓。卻望長安道，空懷戀主情。
李白,白田馬上聞鶯,黃鸝啄紫椹，五月鳴桑枝。我行不記日，誤作陽春時。蠶老客未歸，白田已繅絲。驅馬又前去，捫心空自悲。
李白,寄遠其五,遠憶巫山陽。花明淥江暖。躊躇未得往。淚向南雲滿。春風複無情。吹我夢魂斷。不見眼中人。天長音信短。
李白,寄遠其九,長短春草綠。緣階如有情。卷施心獨苦。抽卻死還生。睹物知妾意。希君種後庭。閒時當采掇。念此莫相輕。
李白,陌上贈美人,駿馬驕行踏落花，垂鞭直拂五雲車。美人一笑褰珠箔，遙指紅樓是妾家。
李白,題許宜平庵壁,我吟傳舍詠，來訪真人居。煙嶺迷高跡，雲林隔太虛。窺庭但蕭瑟，倚杖空躊躇。應化遼天鶴，歸當千歲餘。
李白,玩月金陵城西孫楚酒樓，達曙歌吹，日晚乘醉,昨玩西城月，青天垂玉鉤。朝沽金陵酒，歌吹孫楚樓。忽憶繡衣人，乘船往石頭。草裹烏紗巾，倒被紫綺裘。兩岸拍手笑，疑是王子猷。酒客十數公，崩騰醉中流。謔浪棹海客，喧呼傲陽侯。半道逢吳姬，卷簾出揶揄。我憶君到此，不知狂與羞。一月一見君，三杯便回橈。舍舟共連袂，行上南渡橋。興發歌綠水，秦客為之搖。雞鳴複相招，清宴逸雲霄。贈我數百字，字字淩風飆。係之衣裘上，相憶每長謠。
李白,陽春曲,芣苡生前徑，含桃落小園。春心自搖蕩，百舌更多言。
李白,太華觀,厄磴層層上太華，白雲深處有人家。道童對月閒吹笛，仙子乘雲遠駕車。恠石堆山如坐虎，老藤纏樹似騰蛇。曾聞玉井金河在，會見蓬萊十丈花。
李白,少年行其二,五陵年少金市東，銀鞍白馬度春風。落花踏儘遊何處，笑人胡姬酒肆中。
李白,於闐采花,於闐采花人，自言花相似。明妃一朝西入胡，胡中美女多羞死。乃知漢地多名姝，胡中無花可方比。丹青能令醜者妍，無鹽翻在深宮裡。自古妒蛾眉，胡沙埋皓齒。
李白,子夜四時歌：春歌,秦地羅敷女，采桑綠水邊。素手青條上，紅妝白日鮮。蠶饑妾欲去，五馬莫留連。
李白,古風其二十二,秦水彆隴首。幽咽多悲聲。胡馬顧朔雪。躞蹀長嘶鳴。感物動我心。緬然含歸情。昔視秋蛾飛。今見春蠶生。嫋嫋桑柘葉。（柘一作結）萋萋柳垂榮。急節謝流水。羈心搖懸旌。揮涕且複去。惻愴何時平。
李白,古風其四十一,朝弄紫泥海。夕披丹霞裳。揮手折若木。拂此西日光。雲臥遊八極。玉顏已千霜。飄飄入無倪。稽首祈上皇。呼我遊太素。玉杯賜瓊漿。一餐曆萬歲。何用還故鄉。永隨長風去。天外恣飄揚。(一本無此二句)
李白,秦女卷衣,天子居未央，妾侍卷衣裳。顧無紫宮寵，敢拂黃金床。水至亦不去，熊來尚可當。微身奉日月，飄若螢之光。願君采葑菲，無以下體妨。
李白,勞勞亭歌  在江寧縣南十五裡. 古送彆之所,金陵勞勞送客堂，蔓草離離生道傍。古情不儘東流水，此地悲風愁白楊。我乘素舸同康樂，朗詠清川飛夜霜。昔聞牛渚吟五章，今來何謝袁家郎。苦竹寒聲動秋月，獨宿空簾歸夢長。
李白,橫江詞其一,人道橫江好，儂道橫江惡。一風三日吹倒山，白浪高於瓦官閣。
李白,係尋陽上崔相渙其二,毛遂不墮井。曾參寧殺人。虛言誤公子。投杼惑慈親。白璧雙明月。方知一玉真。
李白,彆魯頌,誰道泰山高，下卻魯連節。誰雲秦軍眾，摧卻魯連舌。獨立天地間，清風灑蘭雪。夫子還倜儻，攻文繼前烈。錯落石上鬆，無為秋霜折。贈言鏤寶刀，千歲庶不滅。
李白,送舍弟,吾家白額駒，遠彆臨東道。他日相思一夢君，應得池塘生春草。
李白,賦得白鷺鷥送宋少府入三峽,白鷺拳一足，月明秋水寒。人驚遠飛去，直向使君灘。
李白,同友人舟行遊台越作,楚臣傷江楓，謝客拾海月。懷沙去瀟湘，掛席泛溟渤。蹇予訪前跡，獨往造窮發。古人不可攀，去若浮雲冇。願言弄倒景，從此煉真骨。華頂窺絕溟，蓬壺望超忽。不知青春度，但怪綠芳歇。空持釣鼇心，從此謝魏闕。
李白,九日龍山歌,九日龍山飲，黃花笑逐臣。醉看風落帽，舞愛月留人。
李白,之廣陵宿常二南郭幽居,綠水接柴門，有如桃花源。忘憂或假草，滿院羅叢萱。暝色湖上來，微雨飛南軒。故人宿茅宇，夕鳥棲楊園。還惜詩酒彆，深為江海言。明朝廣陵道，獨憶此傾樽。
李白,下陵陽沿高溪三門六剌灘,三門橫峻灘，六剌走波瀾。石驚虎伏起，水狀龍縈盤。何慚七裡瀨，使我欲垂竿。
李白,魯中都東樓醉起作,昨日東樓醉，還應倒接蘺。阿誰扶上馬，不省下樓時。
李白,月夜聽盧子順彈琴,閒夜坐明月。幽人彈素琴。忽聞悲風調。宛若寒鬆吟。白雪亂纖手。綠水清虛心。鐘期久已冇。世上無知音。
李白,重憶一首,欲向江東去，定將誰舉杯。稽山無賀老，卻棹酒船回。
李白,擬古其五,今日風日好，明日恐不如。春風笑於人，何乃愁自居。吹簫舞彩鳳，酌醴鱠神魚。千金買一醉，取樂不求餘。達士遺天地，東門有二疏。愚夫同瓦石，有才知卷舒。無事坐悲苦，塊然涸轍魚。
李白,題雍丘崔明府丹灶,美人為政本忘機，服藥求仙事不違。葉縣已泥丹灶畢，瀛洲當伴赤鬆歸。先師有訣神將助，大聖無心火自飛。九轉但能生羽翼，雙鳧忽去定何依。
李白,題瓜州新河餞族叔舍人賁,齊公鑿新河，萬古流不絕。豐功利生人，天地同朽滅。兩橋對雙閣，芳樹有行列。愛此如甘棠，誰雲敢攀折。吳關倚此固，天險自茲設。海水落鬥門，湖平見沙汭。我行送季父，弭棹徒流悅。楊花滿江來，疑是龍山雪。惜此林下興，愴為山陽彆。瞻望清路塵，歸來空寂滅。
李白,題江夏修靜寺,我家北海宅，作寺南江濱。空庭無玉樹，高殿坐幽人。書帶留青草，琴堂冪素塵。平生種桃李，寂滅不成春。
李白,會彆離,結發生彆離，相思複相保。如何日已久，五變庭中草。渺渺大海途，悠悠吳江島。但恐不出門，出門無遠道。遠道行既難，家貧衣複單。嚴風吹積雪，晨起鼻何酸。人生各有誌，豈不懷所安。分明天上日，生死願同歡。
李白,鄒衍穀,燕穀無暖氣，窮岩閉嚴陰。鄒子一吹律，能回天地心。
李白,舍利弗,金繩界寶地，珍木蔭瑤池。雲間妙音奏，天際法蠡吹。
李白,搗衣篇,閨裡佳人年十餘，顰蛾對影恨離居。忽逢江上春歸燕，銜得雲中尺素書。玉手開緘長歎息，狂夫猶戍交河北。萬裡交河水北流，願為雙燕泛中洲。君邊雲擁青絲騎，妾處苔生紅粉樓。樓上春風日將歇，誰能攬鏡看愁發。曉吹員管隨落花，夜搗戎衣向明月。明月高高刻漏長，真珠簾箔掩蘭堂。橫垂寶幄同心結，半拂瓊筵蘇合香。瓊筵寶幄連枝錦，燈燭熒熒照孤寢。有便憑將金剪刀，為君留下相思枕。摘儘庭蘭不見君，紅巾拭淚生氤氳，明年若更征邊塞，願作陽台一段雲。
李白,姑孰十詠·望夫山,顒望臨碧空，怨情感離彆。江草不知愁，岩花但爭發。雲山萬重隔，音信千裡絕。春去秋複來，相思幾時歇。
李白,初出金門，尋王侍禦不遇，詠壁上鸚鵡,落羽辭金殿，孤鳴吒繡衣。能言終見棄，還向隴西飛。
李白,贈段七娘,羅襪淩波生網塵，那能得計訪情親。千杯綠酒何辭醉，一麵紅妝惱殺人。
李白,句,焰隨紅日去，煙逐暮雲飛。（令一日賦山火詩雲：“野火燒山後，人歸火不歸。”思軋不屬，白從旁綴其下句，令慚止）綠鬢隨波散，紅顏逐浪無。因何逢伍相，應是想秋胡。（白從令觀漲，有女子溺死江上，令賦詩雲：二八誰家女，漂來倚岸蘆。鳥窺眉上翠，魚弄口旁珠。令複苦吟，白輒應聲繼之）舉袖露條脫，招我飯胡麻。（見《二老堂詩話》）
李白,改九子山為九華山聯句,妙有分二氣，靈山開九華。--李白層標遏遲日，半壁明朝霞。--高霽積雪曜陰壑，飛流噴陽崖。--韋權輿青瑩玉樹色，縹緲羽人家。--李白
李白,句,野禽啼杜宇，山蝶舞莊周。
李白,句,霜結梅梢玉，陰凝竹乾銀。
李白,句,竹粉千腰白，桃皮半頰紅。
李白,句,心為殺人劍，淚是報恩珠。
李白,句,佳人微醉玉顏酡，笑伾妝樓澹小蛾。
李白,句,借問單樓與同穴，可能銀漢勝重泉。
李白,江夏送倩公歸漢東,彼美漢東國，川藏明月輝。寧知喪亂後，更有一珠歸。
李白,句,眼前有景道不得，崔顥題詩在上頭。
李白,洛陽陌,白玉誰家郎，回車渡天津。看花東陌上，驚動洛陽人。
李白,古風其十一,黃河走東溟。白日落西海。逝川與流光。飄忽不相待。春容舍我去。秋發已衰改。人生非寒鬆。年貌豈長在。吾當乘雲螭。吸景駐光彩。
李白,古風其五十一,殷後亂天紀。楚懷亦已昏。夷羊滿中野。菉葹盈高門。比乾諫而死。屈平竄湘源。虎口何婉孌。女媭空嬋媛。彭鹹久淪冇。此意與誰論。
李白,宮中行樂詞其二,"柳色黃金嫩，梨花白雪香。玉樓巢翡翠，金殿鎖鴛鴦。選妓隨雕輦，征歌出洞房。宮中誰第一，飛燕在昭陽。 
        "
李白,東武吟  ( 一作出東門後書懷留彆翰林諸公 ),好古笑流俗，素聞賢達風。方希佐明主，長揖辭成功。白日在高天，回光燭微躬。恭承鳳凰詔，欻起雲蘿中。清切紫霄迥，優遊丹禁通。君王賜顏色，聲價淩煙虹。乘輿擁翠蓋，扈從金城東。寶馬麗絕景，錦衣入新豐。依岩望鬆雪，對酒鳴絲桐。因學揚子雲，獻賦甘泉宮。天書美片善，清芬播無窮。歸來入鹹陽，談笑皆王公。一朝去金馬，飄落成飛蓬。賓客日疏散，玉樽亦已空。才力猶可倚，不慚世上雄。閒作東武吟，曲儘情未終。書此謝知己，吾尋黃綺翁。
李白,丁都護歌  ( 都一作督 ),"雲陽上征去，兩岸饒商賈。吳牛喘月時，拖船一何苦。水濁不可飲，壺漿半成土。一唱都護歌，心摧淚如雨。萬人鑿盤石，無由達江滸。君看石芒碭，掩淚悲千古。 
        "
李白,千裡思,李陵冇胡沙，蘇武還漢家。迢迢五原關，朔雪亂邊花。一去隔絕國，思歸但長嗟。鴻雁向西北，因書報天涯。
李白,樹中草,鳥銜野田草，誤入枯桑裡。客土植危根，逢春猶不死。草木雖無情，因依尚可生。如何同枝葉，各自有枯榮。
李白,鳳台曲,嘗聞秦帝女，傳得鳳凰聲。是日逢仙子，當時彆有情。人吹彩簫去，天借綠雲迎。曲在身不返，空餘弄玉名。
李白,橫江詞其二,海潮南去過潯陽。牛渚由來險馬當。橫江欲渡風波惡。一水牽愁萬裡長。
李白,橫江詞其三,橫江西望阻西秦，漢水東連揚子津。白浪如山那可渡，狂風愁殺峭帆人。
李白,橫江詞其四,海神來過惡風回。浪打天門石壁開。浙江八月何如此。濤似連山噴雪來。
李白,橫江詞其六,月暈天風霧不開。海鯨東蹙百川回。驚波一起三山動。公無渡河歸去來。
李白,懷仙歌,一鶴東飛過滄海，放心散漫知何在。仙人浩歌望我來，應攀玉樹長相待。堯舜之事不足驚，自餘囂囂直可輕。巨鼇莫戴三山去，我欲蓬萊頂上行。
李白,贈王判官時餘歸隱居廬山屏風疊,昔彆黃鶴樓，蹉跎淮海秋。俱飄零落葉，各散洞庭流。中年不相見，蹭蹬遊吳越。何處我思君，天台綠蘿月。會稽風月好，卻繞剡溪回。雲山海上出，人物鏡中來。一度浙江北，十年醉楚台。荊門倒屈宋，梁苑傾鄒枚。苦笑我誇誕，知音安在哉。大盜割鴻溝，如風掃秋葉。吾非濟代人，且隱屏風疊。中夜天中望，憶君思見君。明朝拂衣去，永與海鷗群。
李白,贈潘侍禦論錢少陽,繡衣柱史何昂藏，鐵冠白筆橫秋霜。三軍論事多引納，階前虎士羅乾將。雖無二十五老者，且有一翁錢少陽。眉如鬆雪齊四皓，調笑可以安儲皇。君能禮此最下士，九州拭目瞻清光。
李白,巴陵贈賈舍人,賈生西望憶京華，湘浦南遷莫怨嗟。聖主恩深漢文帝，憐君不遣到長沙。
李白,流夜郎至西塞驛寄裴隱,揚帆借天風，水驛苦不緩。平明及西塞，已先投沙伴。回巒引群峰，橫蹙楚山斷。砯衝萬壑會，震遝百川滿。龍怪潛溟波，俟時救炎旱。我行望雷雨，安得沾枯散。鳥去天路長，人愁春光短。空將澤畔吟，寄爾江南管。
李白,自漢陽病酒歸寄王明府,去歲左遷夜郎道，琉璃硯水長枯槁。今年敕放巫山陽，蛟龍筆翰生輝光。聖主還聽子虛賦，相如卻與論文章。願掃鸚鵡洲，與君醉百場。嘯起白雲飛七澤，歌吟淥水動三湘。莫惜連船沽美酒，千金一擲買春芳。
李白,彆儲邕之剡中,借問剡中道，東南指越鄉。舟從廣陵去，水入會稽長。竹色溪下綠，荷花鏡裡香。辭君向天姥，拂石臥秋霜。
李白,送族弟凝之滁求婚崔氏,與爾情不淺，忘筌已得魚。玉台掛寶鏡，持此意何如。坦腹東床下，由來誌氣疏。遙知向前路，擲果定盈車。
李白,送侄良攜二妓赴會稽戲有此贈,攜妓東山去，春光半道催。遙看若桃李，雙入鏡中開。
李白,送長沙陳太守其二,七郡長沙國。南連湘水濱。定王垂舞袖。地窄不回身。莫小二千石。當安遠俗人。洞庭鄉路遠。遙羨錦衣春。
李白,酬宇文少府見贈桃竹書筒,桃竹書筒綺繡文，良工巧妙稱絕群。靈心圓映三江月，彩質疊成五色雲。中藏寶訣峨眉去，千裡提攜長憶君。
李白,答從弟幼成過西園見贈,一身自瀟灑，萬物何囂喧。拙薄謝明時，棲閒歸故園。二季過舊壑，四鄰馳華軒。衣劍照鬆宇，賓徒光石門。山童薦珍果，野老開芳樽。上陳樵漁事，下敘農圃言。昨來荷花滿，今見蘭苕繁。一笑複一歌，不知夕景昏。醉罷同所樂，此情難具論。
李白,與從侄杭州刺史良遊天竺寺,掛席淩蓬丘，觀濤憩樟樓。三山動逸興，五馬同遨遊。天竺森在眼，鬆風颯驚秋。覽雲測變化，弄水窮清幽。疊嶂隔遙海，當軒寫歸流。詩成傲雲月，佳趣滿吳洲。
李白,同族侄評事黯遊昌禪師山池其一,遠公愛康樂，為我開禪關。蕭然鬆石下，何異清涼山。花將色不染，水與心俱閒。一坐度小劫，觀空天地間。
李白,下涇縣陵陽溪至澀灘,澀灘鳴嘈嘈，兩山足猿猱。白波若卷雪，側足不容舠。漁子與舟人，撐折萬張篙。
李白,廬江主人婦,孔雀東飛何處棲，廬江小吏仲卿妻。為客裁縫君自見，城烏獨宿夜空啼。
李白,醉題王漢陽廳,我似鷓鴣鳥，南遷懶北飛。時尋漢陽令，取醉月中歸。
李白,擬古其三,長繩難係日，自古共悲辛。黃金高北鬥，不惜買陽春。石火無留光，還如世中人。即事已如夢，後來我誰身。提壺莫辭貧，取酒會四鄰。仙人殊恍惚，未若醉中真。
李白,觀放白鷹其二,寒冬十二月。蒼鷹八九毛。寄言燕雀莫相啄。【口卓】自有雲霄萬裡高。
李白,觀元丹丘坐巫山屏風,昔遊三峽見巫山，見畫巫山宛相似。疑是天邊十二峰，飛入君家彩屏裡。寒鬆蕭瑟如有聲，陽台微茫如有情。錦衾瑤席何寂寂，楚王神女徒盈盈。高咫尺，如千裡，翠屏丹崖燦如綺。蒼蒼遠樹圍荊門，曆曆行舟泛巴水。水石潺湲萬壑分，煙光草色俱氛氳。溪花笑日何年發，江客聽猿幾歲聞。使人對此心緬邈，疑入嵩丘夢彩雲。
李白,白胡桃,紅羅袖裡分明見，白玉盤中看卻無。疑是老僧休念誦，腕前推下水晶珠。
李白,宣州長史弟昭贈餘琴溪中雙舞鶴詩以言誌,令弟佐宣城，贈餘琴谿鶴。謂言天涯雪，忽向窗前落。白玉為毛衣，黃金不肯博。背風振六翮，對舞臨山閣。顧我如有情，長鳴似相托。何當駕此物，與爾騰寥廓。
李白,湖邊采蓮婦,小姑織白紵，未解將人語。大嫂采芙蓉，溪湖千萬重。長兄行不在，莫使外人逢。願學秋胡婦，貞心比古鬆。
李白,禪房懷友人岑倫,"嬋娟羅浮月，搖豔桂水雲。美人竟獨往，而我安得群。

一朝語笑隔，萬裡歡情分。沉吟彩霞冇，夢寐群芳歇。

歸鴻渡三湘，遊子在百粵。邊塵染衣劍，白日凋華發。

春風變楚關，秋聲落吳山。草木結悲緒，風沙淒苦顏。

朅來已永久，頹思如循環。飄飄限江裔，想像空留滯。

離憂每醉心，彆淚徒盈袂。坐愁青天末，出望黃雲蔽。

目極何悠悠，梅花南嶺頭。空長滅征鳥，水闊無還舟。

寶劍終難托，金囊非易求。歸來倘有問，桂樹山之幽。

"
李白,遊南陽清泠泉,"惜彼落日暮，愛此寒泉清。西輝逐流水，蕩漾遊子情。

空歌望雲月，曲儘長鬆聲。


        "
李白,摩多樓子,從戎向邊北，遠行辭密親。借問陰山侯，還知塞上人。
李白,題樓山石筍,石筍如卓筆，縣之山之巔。誰為不平者，與之書青天。
李白,古風其三十三,北溟有巨魚。身長數千裡。仰噴三山雪。橫吞百川水。憑陵隨海運。燀赫因風起。吾觀摩天飛。九萬方未已。
李白,古風其四十二,搖裔雙白鷗。鳴飛滄江流。宜與海人狎。豈伊雲鶴儔。寄形宿沙月。沿芳戲春洲。吾亦洗心者。忘機從爾遊。
李白,宮中行樂詞其一,小小生金屋，盈盈在紫微。山花插寶髻，石竹繡羅衣。每出深宮裡，常隨步輦歸。隻愁歌舞散，化作彩雲飛。
李白,東山吟,攜妓東土山，悵然悲謝安。我妓今朝如花月，他妓古墳荒草寒。白雞夢後三百歲，灑酒澆君同所歡。酣來自作青海舞，秋風吹落紫綺冠。彼亦一時，此亦一時，浩浩洪流之詠何必奇。
李白,東魯見狄博通,去年彆我向何處，有人傳道遊江東。謂言掛席度滄海，卻來應是無長風。
李白,贈崔侍郎,黃河二尺鯉，本在孟津居。點額不成龍，歸來伴凡魚。故人東海客，一見借吹噓。風濤倘相見，更欲淩昆墟。
李白,贈華州王司士,淮水不絕濤瀾高，盛德未泯生英髦。知君先負廟堂器，今日還須贈寶刀。
李白,贈盧徵君昆弟,明主訪賢逸，雲泉今已空。二盧竟不起，萬乘高其風。河上喜相得，壺中趣每同。滄州即此地，觀化遊無窮。水落海上清，鼇背睹方蓬。與君弄倒景，攜手淩星虹。
李白,江夏使君叔席上贈史郎中,鳳凰丹禁裡，銜出紫泥書。昔放三湘去，今還萬死餘。仙郎久為彆，客舍問何如。涸轍思流水，浮雲失舊居。多慚華省貴，不以逐臣疏。複如竹林下，叨陪芳宴初。希君生羽翼，一化北溟魚。
李白,江上贈竇長史,漢求季布魯朱家，楚逐伍胥去章華。萬裡南遷夜郎國，三年歸及長風沙。聞道青雲貴公子，錦帆遊戲西江水。人疑天上坐樓船，水淨霞明兩重綺。相約相期何太深，棹歌搖艇月中尋。不同珠履三千客，彆欲論交一片心。
李白,贈柳圓,竹實滿秋浦，鳳來何苦饑。還同月下鵲，三繞未安枝。夫子即瓊樹，傾柯拂羽儀。懷君戀明德，歸去日相思。
李白,贈友人其二,袖中趙匕首。買自徐夫人。玉匣閉霜雪。經燕複曆秦。其事竟不捷。淪落歸沙塵。持此願投贈。與君同急難。荊卿一去後。壯士多摧殘。長號易水上。為我揚波瀾。鑿井當及泉。張帆當濟川。廉夫唯重義。駿馬不勞鞭。人生貴相知。何必金與錢。
李白,寄崔侍禦,宛溪霜夜聽猿愁，去國長為不係舟。獨憐一雁飛南海，卻羨雙溪解北流。高人屢解陳蕃榻，過客難登謝脁樓。此處彆離同落葉，朝朝分散敬亭秋。
李白,彆中都明府兄,吾兄詩酒繼陶君，試宰中都天下聞。東樓喜奉連枝會，南陌愁為落葉分。城隅淥水明秋日，海上青山隔暮雲。取醉不辭留夜月，雁行中斷惜離群。
李白,送竇司馬貶宜春,天馬白銀鞍，親承明主歡。鬥雞金宮裡，射雁碧雲端。堂上羅中貴，歌鐘清夜闌。何言謫南國，拂劍坐長歎。趙璧為誰點，隋珠枉被彈。聖朝多雨露，莫厭此行難。
李白,酬崔侍禦,嚴陵不從萬乘遊，歸臥空山釣碧流。自是客星辭帝座，元非太白醉揚州。
李白,楚江黃龍磯南宴楊執戟治樓,五月入五洲，碧山對青樓。故人楊執戟，春賞楚江流。一見醉漂月，三杯歌棹謳。桂枝攀不儘，他日更相求。
李白,銅官山醉後絕句,我愛銅官樂，千年未擬還。要須回舞袖，拂儘五鬆山。
李白,登新平樓,去國登茲樓，懷歸傷暮秋。天長落日遠，水淨寒波流。秦雲起嶺樹，胡雁飛沙洲。蒼蒼幾萬裡，目極令人愁。
李白,過崔八丈水亭,高閣橫秀氣，清幽並在君。簷飛宛溪水，窗落敬亭雲。猿嘯風中斷，漁歌月裡聞。閒隨白鷗去，沙上自為群。
李白,奔亡道中其三,談笑三軍卻。交遊七貴疏。仍留一隻箭。未射魯連書。
李白,月下獨酌其三,三月鹹陽城。千花晝如錦。誰能春獨愁。對此徑須飲。窮通與修短。造化夙所稟。一樽齊死生。萬事固難審。醉後失天地。兀然就孤枕。不知有吾身。此樂最為甚。
李白,觀放白鷹其一,八月邊風高，胡鷹白錦毛。孤飛一片雪，百裡見秋毫。寒冬十二月，蒼鷹八九毛。寄言燕雀莫相啅，自有雲霄萬裡高。
李白,白鷺鷥,白鷺下秋水，孤飛如墜霜。心閒且未去，獨立沙洲傍。
李白,流夜郎聞酺不預,北闕聖人歌太康，南冠君子竄遐荒。漢酺聞奏鈞天樂，願得風吹到夜郎。
李白,口號吳王美人半醉,風動荷花水殿香，姑蘇台上宴吳王。西施醉舞嬌無力，笑倚東窗白玉床。
李白,越女詞其五,鏡湖水如月。耶溪女似雪。新妝蕩新波。光景兩奇絕。
李白,浣紗石上女,玉麵耶溪女，青娥紅粉妝。一雙金齒屐，兩足白如霜。
李白,出妓金陵子呈盧六其二,南國新豐酒。東山小妓歌。對君君不樂。花月奈愁何。
李白,觀魚潭,觀魚碧潭上，木落潭水清。日暮紫鱗躍，圓波處處生。涼煙浮竹儘，秋月照沙明。何必滄浪去，茲焉可濯纓。
李白,月夜金陵懷古,蒼蒼金陵月，空懸帝王州。天文列宿在，霸業大江流。綠水絕馳道，青鬆摧古丘。台傾鳷鵲觀，宮冇鳳凰樓。彆殿悲清暑，芳園罷樂遊。一聞歌玉樹，蕭瑟後庭秋。
李白,白鼻騧,"銀鞍白鼻騧，綠地障泥錦。

細雨春風花落時，揮鞭且就胡姬飲。


        "
李白,蔡氏五弄·淥水曲,淥水明秋月，南湖采白蘋。荷花嬌欲語，愁殺蕩舟人。
李白,少年子,青雲少年子，挾彈章台左。鞍馬四邊開，突如流星過。金丸落飛鳥，夜入瓊樓臥。夷齊是何人，獨守西山餓。
李白,古風其一,大雅久不作，吾衰竟誰陳。王風委蔓草，戰國多荊榛。龍虎相啖食，兵戈逮狂秦。正聲何微茫，哀怨起騷人。揚馬激頹波，開流蕩無垠。廢興雖萬變，憲章亦已淪。自從建安來，綺麗不足珍。聖代複元古，垂衣貴清真。群才屬休明，乘運共躍鱗。文質相炳煥，眾星羅秋旻。我誌在刪述，垂輝映千春。希聖如有立，絕筆於獲麟。
李白,憶秋浦桃花舊遊，時竄夜郎,桃花春水生，白石今出冇。搖蕩女蘿枝，半搖青天月。不知舊行徑，初拳幾枝蕨。三載夜郎還，於茲煉金骨。
李白,白微時，募縣小吏入令臥內，嘗驅牛經堂下，,素麵倚欄鉤，嬌聲出外頭。若非是織女，何得問牽牛。
李白,贈江油尉,嵐光深院裡，傍砌水泠泠。野燕巢官舍。溪雲入古廳。日斜孤吏過，簾卷亂峯青。五色神仙尉，焚香讀道經。
李白,彆匡山,曉峰如畫碧參差，藤影風搖拂檻垂。野徑來多將犬伴，人間歸晚帶樵隨。看雲客倚啼猿樹，洗缽僧臨失鶴池。莫怪無心戀清境，已將書劍許明時。
李白,詠方廣詩,聖寺閒棲睡眼醒，此時何處最幽清？滿窗明月天風靜，玉磬時聞一兩聲。
李白,古風其四十三,周穆八荒意。漢皇萬乘尊。淫樂心不極。雄豪安足論。西海宴王母。北宮邀上元。瑤水聞遺歌。玉杯竟空言。靈跡成蔓草。徒悲千載魂。
李白,王昭君其一,漢家秦地月，流影照明妃。一上玉關道，天涯去不歸。漢月還從東海出，明妃西嫁無來日。燕支長寒雪作花，蛾眉憔悴冇胡沙。生乏黃金枉圖畫，死留青塚使人嗟。
李白,宮中行樂詞其三,盧橘為秦樹。蒲萄出漢宮。煙花宜落日。絲管醉春風。笛奏龍吟水。蕭鳴鳳下空。君王多樂事。還與萬方同。
李白,憶襄陽舊遊贈馬少府巨,昔為大堤客，曾上山公樓。開窗碧嶂滿，拂鏡滄江流。高冠佩雄劍，長揖韓荊州。此地彆夫子，今來思舊遊。朱顏君未老，白發我先秋。壯誌恐蹉跎，功名若雲浮。歸心結遠夢，落日懸春愁。空思羊叔子，墮淚峴山頭。
李白,戲贈鄭溧陽,陶令日日醉，不知五柳春。素琴本無弦，漉酒用葛巾。清風北窗下，自謂羲皇人。何時到栗裡，一見平生親。
李白,係尋陽上崔相渙其三,虛傳一片雨。枉作陽台神。縱為夢裡相隨去。不是襄王傾國人。
李白,寄淮南友人,紅顏悲舊國，青歲歇芳洲。不待金門詔，空持寶劍遊。海雲迷驛道，江月隱鄉樓。複作淮南客，因逢桂樹留。
李白,流夜郎永華寺寄潯陽群官,朝彆淩煙樓，賢豪滿行舟。暝投永華寺，賓散予獨醉。願結九江流，添成萬行淚。寫意寄廬嶽，何當來此地。天命有所懸，安得苦愁思。
李白,送友人遊梅湖,送君遊梅湖，應見梅花發。有使寄我來，無令紅芳歇。暫行新林浦，定醉金陵月。莫惜一雁書，音塵坐胡越。
李白,送裴十八圖南歸嵩山其二,君思潁水綠，忽複歸嵩岑。歸時莫洗耳，為我洗其心。洗心得真情，洗耳徒買名。謝公終一起，相與濟蒼生。
李白,送張秀才從軍,"六駁食猛虎，恥從駑馬群。一朝長鳴去，矯若龍行雲。

壯士懷遠略，誌存解世紛。周粟猶不顧，齊珪安肯分。

抱劍辭高堂，將投崔冠軍。長策掃河洛，寧親歸汝墳。

當令千古後，麟閣著奇勳。


        "
李白,江上送女道士褚三清遊南嶽,吳江女道士，頭戴蓮花巾。霓衣不濕雨，特異陽台雲。足下遠遊履，淩波生素塵。尋仙向南嶽，應見魏夫人。
李白,送陸判官往琵琶峽,水國秋風夜，殊非遠彆時。長安如夢裡，何日是歸期。
李白,江夏送友人,雪點翠雲裘，送君黃鶴樓。黃鶴振玉羽，西飛帝王州。鳳無琅玕實，何以贈遠遊。裴回相顧影，淚下漢江流。
李白,酬談少府,一尉居倏忽，梅生有仙骨。三事或可羞，匈奴哂千秋。壯心屈黃綬，浪跡寄滄洲。昨觀荊峴作，如從雲漢遊。老夫當暮矣，蹀足懼驊騮。
李白,答友人贈烏紗帽,領得烏紗帽，全勝白接蘺。山人不照鏡，稚子道相宜。
李白,東魯門泛舟其二,水作青龍盤石堤。桃花夾岸魯門西。若教月下乘舟去。何啻風流到剡溪。
李白,同族侄評事黯遊昌禪師山池其二,客來花雨際。秋水落金池。片石寒青錦。疏楊掛綠絲。高僧拂玉柄。童子獻霜梨。惜去愛佳景。煙蘿欲暝時。
李白,登邯鄲洪波台置酒觀發兵,我把兩赤羽，來遊燕趙間。天狼正可射，感激無時閒。觀兵洪波台，倚劍望玉關。請纓不係越，且向燕然山。風引龍虎旗，歌鐘昔追攀。擊築落高月，投壺破愁顏。遙知百戰勝，定掃鬼方還。
李白,奔亡道中其二,亭伯去安在。李陵降未歸。愁容變海色。短服改胡衣。
李白,金陵其三,六代興亡國。三杯為爾歌。苑方秦地少。山似洛陽多。古殿吳花草。深宮晉綺羅。並隨人事滅。東逝與滄波。
李白,淩歊台,曠望登古台，台高極人目。疊嶂列遠空，雜花間平陸。閒雲入窗牖，野翠生鬆竹。欲覽碑上文，苔侵豈堪讀。
李白,慈姥竹,野竹攢石生，含煙映江島。翠色落波深，虛聲帶寒早。龍吟曾未聽，鳳曲吹應好。不學蒲柳凋，貞心嘗自保。
李白,友人會宿,滌蕩千古愁，留連百壺飲。良宵宜清談，皓月未能寢。醉來臥空山，天地即衾枕。
李白,春日獨酌其一,東風扇淑氣，水木榮春暉。白日照綠草，落花散且飛。孤雲還空山，眾鳥各已歸。彼物皆有托，吾生獨無依。對此石上月，長醉歌芳菲。我有紫霞想，緬懷滄洲間。思對一壺酒，澹然萬事閒。橫琴倚高鬆，把酒望遠山。長空去鳥冇，落日孤雲還。但恐光景晚，宿昔成秋顏。
李白,春日獨酌其二,我有紫霞想。緬懷滄洲間。且對一壺酒。澹然萬事閒。橫琴倚高鬆。把酒望遠山。長空去鳥冇。落日孤雲還。但恐光景晚。宿昔成秋顏。
李白,清溪半夜聞笛,羌笛梅花引，吳溪隴水情。寒山秋浦月，腸斷玉關聲。
李白,擬古其四,清都綠玉樹，灼爍瑤台春。攀花弄秀色，遠贈天仙人。香風送紫蕊，直到扶桑津。取掇世上豔，所貴心之珍。相思傳一笑，聊欲示情親。
李白,感興其三,裂素持作書。將寄萬裡懷。眷眷待遠信。竟歲無人來。征鴻務隨陽。又不為我棲。委之在深篋。蠹魚壞其題。何如投水中。流落他人開。不惜他人開。但恐生是非。
李白,感興其四,十五遊神仙。仙遊未曾歇。吹笙吟鬆風。泛瑟窺海月。西山玉童子。使我煉金骨。欲逐黃鶴飛。相呼向蓬闕。
李白,流夜郎題葵葉,慚君能衛足，歎我遠移根。白日如分照，還歸守故園。
李白,嵩山采菖蒲者,神仙多古貌，雙耳下垂肩。嵩嶽逢漢武，疑是九疑仙。我來采菖蒲，服食可延年。言終忽不見，滅影入雲煙。喻帝竟莫悟，終歸茂陵田。
李白,寄遠其二,青樓何所在。乃在碧雲中。寶鏡掛秋水。羅衣輕春風。新妝坐落日。悵望金屏空。念此送短書。願同雙飛鴻。
李白,寄遠其三,本作一行書。殷勤道相憶。一行複一行。滿紙情何極。瑤台有黃鶴。為報青樓人。朱顏凋落儘。白發一何新。自知未應還。離居經三春。桃李今若為。當窗發光彩。莫使香風飄。留與紅芳待。
李白,南流夜郎寄內,夜郎天外怨離居，明月樓中音信疏。北雁春歸看欲儘，南來不得豫章書。
李白,越女詞其四,東陽素足女。會稽素舸郎。相看月未墮。白地斷肝腸。
李白,出妓金陵子呈盧六其三,東道煙霞主。西江詩酒筵。相逢不覺醉。日墮曆陽川。
李白,賦得鶴送史司馬赴崔相公幕,崢嶸丞相府，清切鳳凰池。羨爾瑤台鶴，高棲瓊樹枝。歸飛晴日好，吟弄惠風吹。正有乘軒樂，初當學舞時。珍禽在羅網，微命若遊絲。願托周周羽，相銜漢水湄。
李白,走筆贈獨孤駙馬,都尉朝天躍馬歸，香風吹人花亂飛。銀鞍紫鞚照雲日，左顧右盼生光輝。是時仆在金門裡，待詔公車謁天子。長揖蒙垂國士恩，壯心剖出酬知己。一彆蹉跎朝市間，青雲之交不可攀。倘其公子重回顧，何必侯嬴長抱關。
李白,姑孰十詠·天門山,迥出江山上，雙峰自相對。岸映鬆色寒，石分浪花碎。參差遠天際，縹緲晴霞外。落日舟去遙，回首沉青靄。第一百八十二卷
李白,古風其二,蟾蜍薄太清。蝕此瑤台月。圓光虧中天。金魄遂淪冇。螮蝀入紫微。大明夷朝暉。浮雲隔兩曜。萬象昏陰霏。蕭蕭長門宮。昔是今已非。桂蠹花不實。天霜下嚴威。沈歎終永夕。感我涕沾衣。
李白,古風其十,齊有倜儻生。魯連特高妙。明月出海底。一朝開光曜。卻秦振英聲。後世仰末照。意輕千金贈。顧向平原笑。吾亦澹蕩人。拂衣可同調。
李白,古風其十二,鬆柏本孤直。難為桃李顏。昭昭嚴子陵。垂釣滄波間。身將客星隱。心與浮雲閒。長揖萬乘君。還歸富春山。清風灑六合。邈然不可攀。使我長歎息。冥棲岩石間。
李白,古風其二十一,郢客吟白雪。遺響飛青天。徒勞歌此曲。舉世誰為傳。試為巴人唱。和者乃數千。吞聲何足道。歎息空淒然。
李白,古風其五十二,青春流驚湍。朱明驟回薄。不忍看秋蓬。飄揚竟何托。光風滅蘭蕙。白露灑葵藿。美人不我期。草木日零落。
李白,古風其五十三,戰國何紛紛。兵戈亂浮雲。趙倚兩虎鬥。晉為六卿分。奸臣欲竊位。樹黨自相群。果然田成子。一旦殺齊君。
李白,王昭君其二,昭君拂玉鞍。上馬啼紅頰。今日漢宮人。明朝胡地妾。
李白,贈任城盧主簿,海鳥知天風，竄身魯門東。臨觴不能飲，矯翼思淩空。鐘鼓不為樂，煙霜誰與同。歸飛未忍去，流淚謝鴛鴻。
李白,溫泉侍從歸逢故人,漢帝長楊苑，誇胡羽獵歸。子雲叨侍從，獻賦有光輝。激賞搖天筆，承恩賜禦衣。逢君奏明主，他日共翻飛。
李白,對雪獻從兄虞城宰,昨夜梁園裡，弟寒兄不知。庭前看玉樹，腸斷憶連枝。
李白,贈崔郎中宗之  時謫官金陵,胡雁拂海翼，翱翔鳴素秋。驚雲辭沙朔，飄蕩迷河洲。有如飛蓬人，去逐萬裡遊。登高望浮雲，仿佛如舊丘。日從海傍冇，水向天邊流。長嘯倚孤劍，目極心悠悠。歲晏歸去來，富貴安可求。仲尼七十說，曆聘莫見收。魯連逃千金，珪組豈可酬。時哉苟不會，草木為我儔。希君同攜手，長往南山幽。
李白,聞謝楊兒吟猛虎詞因此有贈,同州隔秋浦，聞吟猛虎詞。晨朝來借問，知是謝楊兒。
李白,係尋陽上崔相渙其一,邯鄲四十萬，同日陷長平。能回造化筆，或冀一人生。
李白,春日獨坐寄鄭明府,燕麥青青遊子悲，河堤弱柳鬱金枝。長條一拂春風去，儘日飄揚無定時。我在河南彆離久，那堪坐此對窗牖。情人道來竟不來，何人共醉新豐酒。
李白,題情深樹寄象公,腸斷枝上猿，淚添山下樽。白雲見我去，亦為我飛翻。
李白,寄上吳王其二,坐嘯廬江靜。閒聞進玉觴。去時無一物。東壁掛胡床。
李白,送裴十八圖南歸嵩山其一,何處可為彆，長安青綺門。胡姬招素手，延客醉金樽。臨當上馬時，我獨與君言。風吹芳蘭折，日冇鳥雀喧。舉手指飛鴻，此情難具論。同歸無早晚，潁水有清源。
李白,同王昌齡送族弟襄歸桂陽其一（一作同王昌齡,秦地見碧草，楚謠對清樽。把酒爾何思，鷓鴣啼南園。餘欲羅浮隱，猶懷明主恩。躊躇紫宮戀，孤負滄洲言。終然無心雲，海上同飛翻。相期乃不淺，幽桂有芳根。
李白,送外甥鄭灌從軍三首,六博爭雄好彩來，金盤一擲萬人開。丈夫賭命報天子，當斬胡頭衣錦回。丈八蛇予出隴西，彎弧拂箭白猿啼。破胡必用龍韜策，積甲應將熊耳齊。月蝕西方破敵時，及瓜歸日未應遲。斬胡血變黃河水，梟首當懸白鵲旗。
李白,送梁公昌從信安北征,入幕推英選，捐書事遠戎。高談百戰術，鬱作萬夫雄。起舞蓮花劍，行歌明月弓。將飛天地陣，兵出塞垣通。祖席留丹景，征麾拂彩虹。旋應獻凱入，麟閣佇深功。
李白,送李青歸華陽川,伯陽仙家子，容色如青春。日月秘靈洞，雲霞辭世人。化心養精魄，隱幾窅天真。莫作千年彆，歸來城郭新。
李白,送梁四歸東平,玉壺挈美酒，送彆強為歡。大火南星月，長郊北路難。殷王期負鼎，汶水起垂竿。莫學東山臥，參差老謝安。
李白,酬崔十五見招,爾有鳥跡書，相招琴溪飲。手跡尺素中，如天落雲錦。讀罷向空笑，疑君在我前。長吟字不滅，懷袖且三年。
李白,桓公井,桓公名已古，廢井曾未竭。石甃冷蒼苔，寒泉湛孤月。秋來桐暫落，春至桃還發。路遠人罕窺，誰能見清徹。
李白,題元丹丘山居,故人棲東山，自愛丘壑美。青春臥空林，白日猶不起。鬆風清襟袖，石潭洗心耳。羨君無紛喧，高枕碧霞裡。
李白,洗腳亭,白道向姑熟，洪亭臨道傍。前有昔時井，下有五丈床。樵女洗素足，行人歇金裝。西望白鷺洲，蘆花似朝霜。送君此時去，回首淚成行。
李白,越女詞其一,長乾吳兒女，眉目豔新月。屐上足如霜，不著鴉頭襪。
李白,越女詞其二,吳兒多白皙。好為蕩舟劇。賣眼擲春心。折花調行客。
李白,出妓金陵子呈盧六其四,小妓金陵歌楚聲。家僮丹砂學鳳鳴。我亦為君飲清酒。君心不肯向人傾。
李白,金陵新亭,金陵風景好，豪士集新亭。舉目山河異，偏傷周顗情。四坐楚囚悲，不憂社稷傾。王公何慷慨，千載仰雄名。
李白,暖酒,熱暖將來镔鐵文。暫時不動聚白雲。撥卻白雲見青天。掇頭裡許便成仙。
李白,送友生遊峽中,風靜楊柳垂，看花又彆離。幾年同在此，今日各驅馳。峽裡聞猿叫，山頭見月時。殷勤一杯酒，珍重歲寒姿。
李白,送袁明府任長沙,彆離楊柳青，樽酒表丹誠。古道攜琴去，深山見峽迎。暖風花繞樹，秋雨草沿城。自此長江內，無因夜犬驚。
李白,鳳凰曲,嬴女吹玉簫，吟弄天上春。青鸞不獨去，更有攜手人。影滅彩雲斷，遺聲落西秦。
李白,代佳人寄翁參樞先輩,等閒經夏複經寒，夢裡驚嗟豈暫安。南家風光當世少，西陵江浪過江難。周旋小字桃燈讀，重迭遙山隔霧看。真是為君飡不得，書來莫說更加飡。
李白,釣灘,磨儘石嶺墨，潯陽釣赤魚。靄峯尖似筆，堪畫不堪書。
李白,烏牙寺,夜宿烏牙寺，舉手捫星辰。不取高聲語，恐驚天上人。
李白,普照寺,天台國清寺，天下為四絕。今到普照遊，到來複何彆。柟木白雲飛，高僧頂殘雪。門外一條溪，幾回流歲月。
李白,興唐寺,天台國清寺，天下稱四絕。我來舉唐遊，於中更無彆。枿木劃斷雲，高峯頂積雪。檻外一條溪，幾回流碎月。
李白,殷十一贈栗岡硯,殷侯三玄士，贈我栗岡硯。灑染中山毫，光映吳門練。天寒水不凍，日用心不倦。攜此臨墨池，還如對君麵。
李白,酬岑勳見尋就元丹丘對酒相待以詩見招。,黃鶴東南來，寄書寫心曲。倚鬆開其緘，憶我腸斷續。不以千裡遙，命駕來相招。中逢元丹丘，登嶺宴碧霄。對酒忽思我，長嘯臨清飆。蹇予未相知，茫茫綠雲垂。俄然素書及，解此長渴饑。策馬望山月，途窮造階墀。喜茲一會麵，若睹瓊樹枝。憶君我遠來，我歡方速至。開顏酌美酒，樂極忽成醉。我情既不淺，君意方亦深。相知兩相得，一顧輕千金。且向山客笑，與君論素心。
李白,東魯門泛舟其一,日落沙明天倒開，波搖石動水縈回。輕舟泛月尋溪轉，疑是山陰雪後來。
李白,遊泰山六首（一作天寶元年四月從故禦道上泰,四月上泰山，石屏禦道開。六龍過萬壑，澗穀隨縈回。馬跡繞碧峰，於今滿青苔。飛流灑絕巘，水急鬆聲哀。北眺崿嶂奇，傾崖向東摧。洞門閉石扇，地底興雲雷。登高望蓬瀛，想象金銀台。天門一長嘯，萬裡清風來。玉女四五人，飄搖下九垓。含笑引素手，遺我流霞杯。稽首再拜之，自愧非仙才。曠然小宇宙，棄世何悠哉。清曉騎白鹿，直上天門山。山際逢羽人，方瞳好容顏。捫蘿欲就語，卻掩青雲關。遺我鳥跡書，飄然落岩間。其字乃上古，讀之了不閒。感此三歎息，從師方未還。平明登日觀，舉手開雲關。精神四飛揚，如出天地間。黃河從西來，窈窕入遠山。憑崖攬八極，目儘長空閒。偶然值青童，綠發雙雲鬟。笑我晚學仙，蹉跎凋朱顏。躊躇忽不見，浩蕩難追攀。清齋三千日，裂素寫道經。吟誦有所得，眾神衛我形。雲行信長風，颯若羽翼生。攀崖上日觀，伏檻窺東暝。海色動遠山，天雞已先鳴。銀台出倒景，白浪翻長鯨。安得不死藥，高飛向蓬瀛。日觀東北傾，兩崖夾雙石。海水落眼前，天光遙空碧。千峰爭攢聚，萬壑絕淩曆。緬彼鶴上仙，去無雲中跡。長鬆入雲漢，遠望不盈尺。山花異人間，五月雪中白。終當遇安期，於此煉玉液。朝飲王母池，暝投天門關。獨抱綠綺琴，夜行青山間。山明月露白，夜靜鬆風歇。仙人遊碧峰，處處笙歌發。寂靜娛清暉，玉真連翠微。想像鸞鳳舞，飄颻龍虎衣。捫天摘匏瓜，恍惚不憶歸。舉手弄清淺，誤攀織女機。明晨坐相失，但見五雲飛。
李白,江上秋懷,餐霞臥舊壑，散發謝遠遊。山蟬號枯桑，始複知天秋。朔雁彆海裔，越燕辭江樓。颯颯風卷沙，茫茫霧縈洲。黃雲結暮色，白水揚寒流。惻愴心自悲，潺湲淚難收。蘅蘭方蕭瑟，長歎令人愁。
李白,詠槿,園花笑芳年，池草豔春色。猶不如槿花，嬋娟玉階側。芬榮何夭促，零落在瞬息。豈若瓊樹枝，終歲長翕赩。
李白,巫山枕障,巫山枕障畫高丘，白帝城邊樹色秋。朝雲夜入無行處，巴水橫天更不流。
李白,平虜將軍妻,平虜將軍婦，入門二十年。君心自有悅，妾寵豈能專。出解床前帳，行吟道上篇。古人不唾井，莫忘昔纏綿。
李白,寄遠其四,玉箸落春鏡。坐愁湖陽水。聞與陰麗華。風煙接鄰裡。青春已複過。白日忽相催。但恐荷花晚。令人意已摧。相思不惜夢。日夜向陽台。
李白,越女詞其三,耶溪采蓮女。見客棹歌回。笑入荷花去。佯羞不出來。
李白,庭前晚開花,西王母桃種我家。三千陽春始一花。結實苦遲為人笑。攀折唧唧長谘嗟。
李白,寒女吟,昔君布衣時，與妾同辛苦。一拜五官郎，便索邯鄲女。妾欲辭君去，君心便相許。妾讀蘼蕪書，悲歌淚如雨。憶昔嫁君時，曾無一夜樂。不是妾無堪，君家婦難作。起來強歌舞，縱好君嫌惡。下堂辭君去，去後悔遮莫。
李白,送韓準、裴政、孔巢父還山,獵客張兔罝，不能掛龍虎。所以青雲人，高歌在岩戶。韓生信英彥，裴子含清真。孔侯複秀出，俱與雲霞親。峻節淩遠鬆，同衾臥盤石。斧冰嗽寒泉，三子同二屐。時時或乘興，往往雲無心。出山揖牧伯，長嘯輕衣簪。昨宵夢裡還，雲弄竹溪月。今晨魯東門，帳飲與君彆。雪崖滑去馬，蘿徑迷歸人。相思若煙草，曆亂無冬春。
李白,魯郡堯祠送竇明府薄華還西京（時久病初起作,朝策犁眉騧，舉鞭力不堪。強扶愁疾向何處，角巾微服堯祠南。長楊掃地不見日，石門噴作金沙潭。笑誇故人指絕境，山光水色青於藍。廟中往往來擊鼓，堯本無心爾何苦。門前長跪雙石人，有女如花日歌舞。銀鞍繡轂往複回，簸林蹶石鳴風雷。遠煙空翠時明滅，白鷗曆亂長飛雪。紅泥亭子赤闌乾，碧流環轉青錦湍。深沉百丈洞海底，那知不有蛟龍蟠。君不見綠珠潭水流東海，綠珠紅粉沉光彩。綠珠樓下花滿園，今日曾無一枝在。昨夜秋聲閶闔來，洞庭木落騷人哀。遂將三五少年輩，登高遠望形神開。生前一笑輕九鼎，魏武何悲銅雀台。我歌白雲倚窗牖，爾聞其聲但揮手。長風吹月度海來，遙勸仙人一杯酒。酒中樂酣宵向分，舉觴酹堯堯可聞。何不令皋繇擁篲橫八極，直上青天揮浮雲。高陽小飲真瑣瑣，山公酩酊何如我。竹林七子去道賒，蘭亭雄筆安足誇。堯祠笑殺五湖水，至今憔悴空荷花。爾向西秦我東越，暫向瀛洲訪金闕。藍田太白若可期，為餘掃灑石上月。
李白,送程、劉二侍郎兼獨孤判官赴安西幕府,安西幕府多材雄，喧喧惟道三數公。繡衣貂裘明積雪，飛書走檄如飄風。朝辭明主出紫宮，銀鞍送彆金城空。天外飛霜下蔥海，火旗雲馬生光彩。胡塞清塵幾日歸，漢家草綠遙相待。
李白,醉後答丁十八以詩譏餘捶碎黃鶴樓（此詩楊慎,黃鶴高樓已捶碎，黃鶴仙人無所依。黃鶴上天訴玉帝，卻放黃鶴江南歸。神明太守再雕飾，新圖粉壁還芳菲。一州笑我為狂客，少年往往來相譏。君平簾下誰家子，雲是遼東丁令威。作詩調我驚逸興，白雲繞筆窗前飛。待取明朝酒醒罷，與君爛漫尋春暉。
李白,秋夜板橋浦泛月獨酌懷謝脁,天上何所有，迢迢白玉繩。斜低建章闕，耿耿對金陵。漢水舊如練，霜江夜清澄。長川瀉落月，洲渚曉寒凝。獨酌板橋浦，古人誰可征。玄暉難再得，灑酒氣填膺。
李白,謝公亭（蓋謝脁、範雲之所遊）,謝公離彆處，風景每生愁。客散青天月，山空碧水流。池花春映日，窗竹夜鳴秋。今古一相接，長歌懷舊遊。
李白,姑孰十詠（一作李赤詩）·姑孰溪,愛此溪水閒，乘流興無極。漾楫怕鷗驚，垂竿待魚食。波翻曉霞影，岸疊春山色。何處浣紗人，紅顏未相識。
李白,秋日與張少府、楚城韋公藏書高齋作,日下空庭暮，城荒古跡餘。地形連海儘，天影落江虛。舊賞人雖隔，新知樂未疏。彩雲思作賦，丹壁間藏書。楂擁隨流葉，萍開出水魚。夕來秋興滿，回首意何如。
李白,上崔相百憂章（時在潯陽獄）,共公赫怒，天維中摧。鯤鯨噴蕩，揚濤起雷。魚龍陷人，成此禍胎。火焚昆山，玉石相硾。仰希霖雨，灑寶炎煨。箭發石開，戈揮日回。鄒衍慟哭，燕霜颯來，微誠不感。猶縶夏台。蒼鷹搏攫，丹棘崔嵬。豪聖凋枯，王風傷哀。斯文未喪，東嶽豈頹。穆逃楚難，鄒脫吳災。見機苦遲，二公所咍。驥不驟進，麟何來哉。星離一門，草擲二孩。萬憤結習，憂從中催。金瑟玉壺，儘為愁媒。舉酒太息，泣血盈杯。台星再朗，天網重恢。屈法申恩，棄瑕取材。冶長非罪，尼父無猜。覆盆倘舉，應照寒灰。
李白,題寶圌山,樵夫與耕者，出入畫屏中。
杜甫,春夜喜雨,好雨知時節，當春乃發生。隨風潛入夜，潤物細無聲。野徑雲俱黑，江船火獨明。曉看紅濕處，花重錦官城。
杜甫,八陣圖,功蓋三分國，名高八陣圖。江流石不轉，遺恨失吞吳。
杜甫,春望,國破山河在，城春草木深。感時花濺淚，恨彆鳥驚心。烽火連三月，家書抵萬金。白頭搔更短，渾欲不勝簪。
杜甫,聞官軍收河南河北,劍外忽傳收薊北，初聞涕淚滿衣裳。卻看妻子愁何在，漫卷詩書喜欲狂。白日放歌須縱酒，青春作伴好還鄉。即從巴峽穿巫峽，便下襄陽向洛陽。
杜甫,江南逢李龜年,岐王宅裡尋常見，崔九堂前幾度聞。正是江南好風景，落花時節又逢君。
杜甫,贈花卿,錦城絲管日紛紛，半入江風半入雲。此曲隻應天上有，人間能得幾回聞。
杜甫,浣溪沙,照日深紅暖見魚，連村綠暗晚藏烏，黃童白叟聚雎盱。麋鹿逢人雖未慣，猿猱聞鼓不須呼，歸來說與采桑姑。
杜甫,浣溪沙,"旋抹紅妝看使君。三三五五棘籬門。相挨踏破茜羅裙。

老幼扶摧收麥社。烏鳶翔舞賽神村。道逢醉叟臥黃昏。

        "
杜甫,浣溪沙·麻葉層層葉光,麻葉層層葉光，誰家煮繭一村香？隔籬嬌語絡絲娘。垂白杖藜抬醉眼，捋青搗軟饑腸，問言豆葉幾時黃。
杜甫,哀江頭,少陵野老吞聲哭，春日潛行曲江曲。江頭宮殿鎖千門，細柳新蒲為誰綠。憶昔霓旌下南苑，苑中萬物生顏色。昭陽殿裡第一人，同輦隨君侍君側。輦前才人帶弓箭，白馬嚼齧黃金勒。翻身向天仰射雲，一箭正墜雙飛翼。明眸皓齒今何在，血汙遊魂歸不得。清渭東流劍閣深，去住彼此無消息。人生有情淚沾臆，江水江花豈終極。黃昏胡騎塵滿城，欲往城南忘南北。
杜甫,兵車行,車轔轔，馬蕭蕭，行人弓箭各在腰。耶娘妻子走相送，塵埃不見鹹陽橋。牽衣頓足闌道哭，哭聲直上乾雲霄。道傍過者問行人，行人但雲點行頻。或從十五北防河，便至四十西營田。去時裡正與裹頭，歸來頭白還戍邊。邊亭流血成海水，武皇開邊意未已。君不聞漢家山東二百州，千村萬落生荊杞。縱有健婦把鋤犁，禾生隴畝無東西。況複秦兵耐苦戰，被驅不異犬與雞。長者雖有問，役夫敢申恨。且如今年冬，未休關西卒。縣官急索租，租稅從何出。信知生男惡，反是生女好。生女猶是嫁比鄰，生男埋冇隨百草。君不見青海頭，古來白骨無人收。新鬼煩冤舊鬼哭，天陰雨濕聲啾啾。
杜甫,登高,風急天高猿嘯哀，渚清沙白鳥飛回。無邊落木蕭蕭下，不儘長江滾滾來。萬裡悲秋常作客，百年多病獨登台。艱難苦恨繁霜鬢，潦倒新停濁酒杯。
杜甫,登樓,花近高樓傷客心，萬方多難此登臨。錦江春色來天地，玉壘浮雲變古今。北極朝廷終不改，西山寇盜莫相侵。可憐後主還祠廟，日暮聊為梁甫吟。
杜甫,登嶽陽樓,昔聞洞庭水，今上嶽陽樓。吳楚東南坼，乾坤日夜浮。親朋無一字，老病有孤舟。戎馬關山北，憑軒涕泗流。
杜甫,閣夜,"歲暮陰陽催短景，天涯霜雪霽寒宵。五更鼓角聲悲壯，三峽星河影動搖。野哭幾家聞戰伐，夷歌數處起漁樵。臥龍躍馬終黃土，人事依依漫寂寥。(版本一)
歲暮陰陽催短景，天涯霜雪霽寒宵。五更鼓角聲悲壯，三峽星河影動搖。野哭千家聞戰伐，夷歌數處起漁樵。臥龍躍馬終黃土，人事音書漫寂寥。(版本二)
"
杜甫,佳人,"絕代有佳人，幽居在空穀。自雲良家女，零落依草木。關中昔喪亂，兄弟遭殺戮。官高何足論，不得收骨肉。世情惡衰歇，萬事隨轉燭。夫婿輕薄兒，新人美如玉。合昏尚知時，鴛鴦不獨宿。但見新人笑，那聞舊人哭。在山泉水清，出山泉水濁。侍婢賣珠回，牽蘿補茅屋。摘花不插發，采柏動盈掬。天寒翠袖薄，日暮倚修竹。
"
杜甫,江村,清江一曲抱村流，長夏江村事事幽。自去自來堂上燕，相親相近水中鷗。老妻畫紙為棋局，稚子敲針作釣鉤。多病所須唯藥物，微軀此外更何求。
杜甫,客至,舍南舍北皆春水，但見群鷗日日來。花徑不曾緣客掃，蓬門今始為君開。盤飧市遠無兼味，樽酒家貧隻舊醅。肯與鄰翁相對飲，隔籬呼取儘餘杯。
杜甫,麗人行,三月三日天氣新，長安水邊多麗人。態濃意遠淑且真，肌理細膩骨肉勻。繡羅衣裳照暮春，蹙金孔雀銀麒麟。頭上何所有，翠微榼葉垂鬢唇。背後何所見，珠壓腰衱穩稱身。就中雲幕椒房親，賜名大國虢與秦。紫駝之峰出翠釜，水精之盤行素鱗。犀箸厭飫久未下，鑾刀縷切空紛綸。黃門飛鞚不動塵，禦廚絡繹送八珍。簫鼓哀吟感鬼神，賓從雜遝實要津。後來鞍馬何逡巡，當軒下馬入錦茵。楊花雪落覆白蘋，青鳥飛去銜紅巾。炙手可熱勢絕倫，慎莫近前丞相嗔。
杜甫,旅夜書懷,細草微風岸，危檣獨夜舟。星垂平野闊，月湧大江流。名豈文章著，官因老病休。飄飄何所似，天地一沙鷗。
杜甫,茅屋為秋風所破歌,"八月秋高風怒號，卷我屋上三重茅。茅飛渡江灑江郊，高者掛罥長林梢，下者飄轉沉塘坳。
南村群童欺我老無力，忍能對麵為盜賊，公然抱茅入竹去。唇焦口燥呼不得，歸來倚杖自歎息。
俄頃風定雲墨色，秋天漠漠向昏黑。布衾多年冷似鐵，嬌兒惡臥踏裡裂。床頭屋漏無乾處，雨腳如麻未斷絕。自經喪亂少睡眠，長夜沾濕何由徹？
安得廣廈千萬間，大庇天下寒士俱歡顏，風雨不動安如山！嗚呼！何時眼前突兀見此屋，吾廬獨破受凍死亦足！"
杜甫,石壕吏,暮投石壕村，有吏夜捉人。老翁逾牆走，老婦出門看。吏呼一何怒，婦啼一何苦。聽婦前致詞，三男鄴城戍。一男附書至，二男新戰死。存者且偷生，死者長已矣。室中更無人，惟有乳下孫。有孫母未去，出入無完裙。老嫗力雖衰，請從吏夜歸。急應河陽役，猶得備晨炊。夜久語聲絕，如聞泣幽咽。天明登前途，獨與老翁彆。
杜甫,蜀相,丞相祠堂何處尋，錦官城外柏森森。映階碧草自春色，隔葉黃鸝空好音。三顧頻煩天下計，兩朝開濟老臣心。出師未捷身先死，長使英雄淚滿襟。
杜甫,望嶽,岱宗夫如何，齊魯青未了。造化鐘神秀，陰陽割昏曉。蕩胸生曾雲，決眥入歸鳥。會當淩絕頂，一覽眾山小。
杜甫,戲為六絕句,庾信文章老更成，淩雲健筆意縱橫。今人嗤點流傳賦，不覺前賢畏後生。楊王盧駱當時體，輕薄為文哂未休。爾曹身與名俱滅，不廢江河萬古流。縱使盧王操翰墨，劣於漢魏近風騷。龍文虎脊皆君馭，曆塊過都見爾曹。才力應難誇數公，凡今誰是出群雄。或看翡翠蘭苕上，未掣鯨魚碧海中。不薄今人愛古人，清詞麗句必為鄰。竊攀屈宋宜方駕，恐與齊梁作後塵。未及前賢更勿疑，遞相祖述複先誰。彆裁偽體親風雅，轉益多師是汝師。
杜甫,新婚彆,兔絲附蓬麻，引蔓故不長。嫁女與征夫，不如棄路旁。結發為妻子，席不暖君床。暮婚晨告彆，無乃太匆忙。君行雖不遠，守邊赴河陽。妾身未分明，何以拜姑嫜。父母養我時，日夜令我藏。生女有所歸，雞狗亦得將。君今往死地，沈痛迫中腸。誓欲隨君去，形勢反蒼黃。勿為新婚念，努力事戎行。婦人在軍中，兵氣恐不揚。自嗟貧家女，久致羅襦裳。羅襦不複施，對君洗紅妝。仰視百鳥飛，大小必雙翔。人事多錯迕，與君永相望。
杜甫,月夜,今夜鄜州月，閨中隻獨看。遙憐小兒女，未解憶長安。香霧雲鬟濕，清輝玉臂寒。何時倚虛幌，雙照淚痕乾。
杜甫,月夜憶舍弟,戍鼓斷人行，秋邊一雁聲。露從今夜白，月是故鄉明。有弟皆分散，無家問死生。寄書長不避，況乃未休兵。
杜甫,絕句,江邊踏青罷，回首見旌旗。風起春城暮，高樓鼓角悲。
杜甫,飲中八仙歌,知章騎馬似乘船，眼花落井水底眠。汝陽三鬥始朝天，道逢麹車口流涎，恨不移封向酒泉。左相日興費萬錢，飲如長鯨吸百川，銜杯樂聖稱世賢。宗之瀟灑美少年，舉觴白眼望青天，皎如玉樹臨風前。蘇晉長齋繡佛前，醉中往往愛逃禪。李白一鬥詩百篇，長安市上酒家眠。天子呼來不上船，自稱臣是酒中仙。張旭三杯草聖傳，脫帽露頂王公前，揮毫落紙如雲煙。焦遂五鬥方卓然，高談雄辨驚四筵。
杜甫,自京赴奉先縣詠懷五百字,杜陵有布衣，老大意轉拙。許身一何愚，竊比稷與契。居然成濩落，白首甘契闊。蓋棺事則已，此誌常覬豁。窮年憂黎元，歎息腸內熱。取笑同學翁，浩歌彌激烈。非無江海誌，蕭灑送日月。生逢堯舜君，不忍便永訣。當今廊廟具，構廈豈雲缺。葵藿傾太陽，物性固莫奪。顧惟螻蟻輩，但自求其穴。胡為慕大鯨，輒擬偃溟渤。以茲悟生理，獨恥事乾謁。兀兀遂至今，忍為塵埃冇。終愧巢與由，未能易其節。沈飲聊自適，放歌頗愁絕。歲暮百草零，疾風高岡裂。天衢陰崢嶸，客子中夜發。霜嚴衣帶斷，指直不得結。淩晨過驪山，禦榻在嵽嵲。蚩尤塞寒空，蹴蹋崖穀滑。瑤池氣鬱律，羽林相摩戛。君臣留歡娛，樂動殷樛嶱。賜浴皆長纓，與宴非短褐。彤庭所分帛，本自寒女出。鞭撻其夫家，聚斂貢城闕。聖人筐篚恩，實欲邦國活。臣如忽至理，君豈棄此物。多士盈朝廷，仁者宜戰栗。況聞內金盤，儘在衛霍室。中堂舞神仙，煙霧散玉質。暖客貂鼠裘，悲管逐清瑟。勸客駝蹄羹，霜橙壓香橘。朱門酒肉臭，路有凍死骨。榮枯咫尺異，惆悵難再述。北轅就涇渭，官渡又改轍。群冰從西下，極目高崒兀。疑是崆峒來，恐觸天柱折。河梁幸未坼，枝撐聲窸窣。行旅相攀援，川廣不可越。老妻寄異縣，十口隔風雪。誰能久不顧，庶往共饑渴。入門聞號咷，幼子饑已卒。吾寧舍一哀，裡巷亦嗚咽。所愧為人父，無食致夭折。豈知秋未登，貧窶有倉卒。生常免租稅，名不隸征伐。撫跡猶酸辛，平人固騷屑。默思失業徒，因念遠戍卒。憂端齊終南，澒洞不可掇。
杜甫,羌村三首,崢嶸赤雲西，日腳下平地。柴門鳥雀噪，歸客千裡至。妻孥怪我在，驚定還拭淚。世亂遭飄蕩，生還偶然遂。鄰人滿牆頭，感歎亦歔欷。夜闌更秉燭，相對如夢寐。晚歲迫偷生，還家少歡趣。嬌兒不離膝，畏我複卻去。憶昔好追涼，故繞池邊樹。蕭蕭北風勁，撫事煎百慮。賴知禾黍收，已覺糟床注。如今足斟酌，且用慰遲暮。群雞正亂叫，客至雞鬥爭。驅雞上樹木，始聞叩柴荊。父老四五人，問我久遠行。手中各有攜，傾榼濁複清。苦辭酒味薄，黍地無人耕。兵革既未息，兒童儘東征。請為父老歌，艱難愧深情。歌罷仰天歎，四座淚縱橫。
杜甫,北征,皇帝二載秋，閏八月初吉。杜子將北征，蒼茫問家室。維時遭艱虞，朝野少暇日。顧慚恩私被，詔許歸蓬蓽。拜辭詣闕下，怵惕久未出。雖乏諫諍姿，恐君有遺失。君誠中興主，經緯固密勿。東胡反未已，臣甫憤所切。揮涕戀行在，道途猶恍惚。乾坤含瘡痍，憂虞何時畢。靡靡逾阡陌，人煙眇蕭瑟。所遇多被傷，呻吟更流血。回首鳳翔縣，旌旗晚明滅。前登寒山重，屢得飲馬窟。邠郊入地底，涇水中蕩潏。猛虎立我前，蒼崖吼時裂。菊垂今秋花，石戴古車轍。青雲動高興，幽事亦可悅。山果多瑣細，羅生雜橡栗。或紅如丹砂，或黑如點漆。雨露之所濡，甘苦齊結實。緬思桃源內，益歎身世拙。坡陀望鄜畤，岩穀互出冇。我行已水濱，我仆猶木末。鴟鳥鳴黃桑，野鼠拱亂穴。夜深經戰場，寒月照白骨。潼關百萬師，往者散何卒。遂令半秦民，殘害為異物。況我墮胡塵，及歸儘華發。經年至茅屋，妻子衣百結。慟哭鬆聲回，悲泉共幽咽。平生所嬌兒，顏色白勝雪。見耶背麵啼，垢膩腳不襪。床前兩小女，補綻才過膝。海圖坼波濤，舊繡移曲折。天吳及紫鳳，顛倒在裋褐。老夫情懷惡，嘔泄臥數日。那無囊中帛，救汝寒凜栗。粉黛亦解苞，衾裯稍羅列。瘦妻麵複光，癡女頭自櫛。學母無不為，曉妝隨手抹。移時施朱鉛，狼藉畫眉闊。生還對童稚，似欲忘饑渴。問事競挽須，誰能即嗔喝。翻思在賊愁，甘受雜亂聒。新歸且慰意，生理焉能說。至尊尚蒙塵，幾日休練卒。仰觀天色改，坐覺祆氣豁。陰風西北來，慘澹隨回鶻。其王願助順，其俗善馳突。送兵五千人，驅馬一萬匹。此輩少為貴，四方服勇決。所用皆鷹騰，破敵過箭疾。聖心頗虛佇，時議氣欲奪。伊洛指掌收，西京不足拔。官軍請深入，蓄銳何俱發。此舉開青徐，旋瞻略恒碣。昊天積霜露，正氣有肅殺。禍轉亡胡歲，勢成擒胡月。胡命其能久，皇綱未宜絕。憶昨狼狽初，事與古先彆。奸臣竟菹醢，同惡隨蕩析。不聞夏殷衰，中自誅褒妲。周漢獲再興，宣光果明哲。桓桓陳將軍，仗鉞奮忠烈。微爾人儘非，於今國猶活。淒涼大同殿，寂寞白獸闥。都人望翠華，佳氣向金闕。園陵固有神，掃灑數不缺。煌煌太宗業，樹立甚宏達。
杜甫,望嶽,南嶽配朱鳥，秩禮自百王。欻吸領地靈，鴻洞半炎方。邦家用祀典，在德非馨香。巡守何寂寥，有虞今則亡。洎吾隘世網，行邁越瀟湘。渴日絕壁出，漾舟清光旁。祝融五峰尊，峰峰次低昂。紫蓋獨不朝，爭長嶪相望。恭聞魏夫人，群仙夾翱翔。有時五峰氣，散風如飛霜。牽迫限修途，未暇杖崇岡。歸來覬命駕，沐浴休玉堂。三歎問府主，曷以讚我皇。牲璧忍衰俗，神其思降祥。
杜甫,清明,著處繁花務是日，長沙千人萬人出。渡頭翠柳豔明眉，爭道朱蹄驕齧膝。此都好遊湘西寺，諸將亦自軍中至。馬援征行在眼前，葛強親近同心事。金鐙下山紅粉晚，牙檣捩柁青樓遠。古時喪亂皆可知，人世悲歡暫相遣。弟侄雖存不得書，乾戈未息苦離居。逢迎少壯非吾道，況乃今朝更祓除。
杜甫,望嶽,西嶽崚嶒竦處尊，諸峰羅立如兒孫。安得仙人九節杖，拄到玉女洗頭盆。車箱入穀無歸路，箭栝通天有一門。稍待西風涼冷後，高尋白帝問真源。
杜甫,秋興八首,玉露凋傷楓樹林，巫山巫峽氣蕭森。江間波浪兼天湧，塞上風雲接地陰。叢菊兩開他日淚，孤舟一係故園心。寒衣處處催刀尺，白帝城高急暮砧。夔府孤城落日斜，每依南鬥望京華。聽猿實下三聲淚，奉使虛隨八月查。畫省香爐違伏枕，山樓粉堞隱悲笳。請看石上藤蘿月，已映洲前蘆荻花。千家山郭靜朝暉，一日江樓坐翠微。信宿漁人還泛泛，清秋燕子故飛飛。匡衡抗疏功名薄，劉向傳經心事違。同學少年多不賤，五陵衣馬自輕肥。聞道長安似弈棋，百年世事不勝悲。王侯第宅皆新主，文武衣冠異昔時。直北關山金鼓振，征西車馬羽書遲。魚龍寂寞秋江冷，故國平居有所思。蓬萊宮闕對南山，承露金莖霄漢間。西望瑤池降王母，東來紫氣滿函關。雲移雉尾開宮扇，日繞龍鱗識聖顏。一臥滄江驚歲晚，幾回青瑣照朝班。瞿唐峽口曲江頭，萬裡風煙接素秋。花萼夾城通禦氣，芙蓉小苑入邊愁。朱簾繡柱圍黃鶴，錦纜牙檣起白鷗。回首可憐歌舞地，秦中自古帝王州。昆明池水漢時功，武帝旌旗在眼中。織女機絲虛月夜，石鯨鱗甲動秋風。波漂菰米沈雲黑，露冷蓮房墜粉紅。關塞極天唯鳥道，江湖滿地一漁翁。昆吾禦宿自逶迤，紫閣峰陰入渼陂。香稻啄餘鸚鵡粒，碧梧棲老鳳凰枝。佳人拾翠春相問，仙侶同舟晚更移。彩筆昔遊乾氣象，白頭吟望苦低垂。
杜甫,古柏行,孔明廟前有老柏，柯如青銅根如石。霜皮溜雨四十圍，黛色參天二千尺。君臣已與時際會，樹木猶為人愛惜。雲來氣接巫峽長，月出寒通雪山白。憶昨路繞錦亭東，先主武侯同閟宮。崔嵬枝乾郊原古，窈窕丹青戶牖空。落落盤踞雖得地，冥冥孤高多烈風。扶持自是神明力，正直原因造化功。大廈如傾要梁棟，萬牛回首丘山重。不露文章世已驚，未辭翦伐誰能送。苦心豈免容螻蟻，香葉終經宿鸞鳳。誌士幽人莫怨嗟，古來材大難為用。
杜甫,宿府,清秋幕府井梧寒，獨宿江城蠟炬殘。永夜角聲悲自語，中天月色好誰看。風塵荏苒音書絕，關塞蕭條行路難。已忍伶俜十年事，強移棲息一枝安。
杜甫,彆房太尉墓,他鄉複行役，駐馬彆孤墳。近淚無乾土，低空有斷雲。對棋陪謝傅，把劍覓徐君。唯見林花落，鶯啼送客聞。
杜甫,垂老彆,四郊未寧靜，垂老不得安。子孫陣亡儘，焉用身獨完。投杖出門去，同行為辛酸。幸有牙齒存，所悲骨髓乾。男兒既介胄，長揖彆上官。老妻臥路啼，歲暮衣裳單。孰知是死彆，且複傷其寒。此去必不歸，還聞勸加餐。土門壁甚堅，杏園度亦難。勢異鄴城下，縱死時猶寬。人生有離合，豈擇衰老端。憶昔少壯日，遲回竟長歎。萬國儘征戍，烽火被岡巒。積屍草木腥，流血川原丹。何鄉為樂土，安敢尚盤桓。棄絕蓬室居，塌然摧肺肝。
杜甫,春日憶李白,白也詩無敵，飄然思不群。清新庾開府，俊逸鮑參軍。渭北春天樹，江東日暮雲。何時一樽酒，重與細論文。
杜甫,春宿左省,花隱掖垣暮，啾啾棲鳥過。星臨萬戶動，月傍九霄多。不寢聽金鑰，因風想玉珂。明朝有封事，數問夜如何。
杜甫,丹青引贈曹將軍霸,將軍魏武之子孫，於今為庶為清門。英雄割據雖已矣，文彩風流猶尚存。學書初學衛夫人，但恨無過王右軍。丹青不知老將至，富貴於我如浮雲。開元之中常引見，承恩數上南熏殿。淩煙功臣少顏色，將軍下筆開生麵。良相頭上進賢冠，猛將腰間大羽箭。褒公鄂公毛發動，英姿颯爽來酣戰。先帝天馬玉花驄，畫工如山貌不同。是日牽來赤墀下，迥立閶闔生長風。詔謂將軍拂絹素，意匠慘澹經營中。斯須九重真龍出，一洗萬古凡馬空。玉花卻在禦榻上，榻上庭前屹相向。至尊含笑催賜金，圉人太仆皆惆悵。弟子韓幹早入室，亦能畫馬窮殊相。幹惟畫肉不畫骨，忍使驊騮氣凋喪。將軍畫善蓋有神，必逢佳士亦寫真。即今飄泊乾戈際，屢貌尋常行路人。途窮反遭俗眼白，世上未有如公貧。但看古來盛名下，終日坎壈纏其身。
杜甫,對雪,戰哭多新鬼，愁吟獨老翁。亂雲低薄暮，急雪舞回風。瓢棄尊無綠，爐存火似紅。數州消息斷，愁坐正書空。
杜甫,江漢,江漢思歸客，乾坤一腐儒。片雲天共遠，永夜月同孤。落日心猶壯，秋風病欲疏。古來存老馬，不必取長途。
杜甫,日暮,牛羊下來久，各已閉柴門。風月自清夜，江山非故園。石泉流暗壁，草露滴秋根。頭白燈明裡，何須花燼繁。
杜甫,天末懷李白,涼風起天末，君子意如何。鴻雁幾時到，江湖秋水多。文章憎命達，魑魅喜人過。應共冤魂語，投詩贈汨羅。
杜甫,韋諷錄事宅觀曹將軍畫馬圖,"國初已來畫鞍馬，神妙獨數江都王。將軍得名三十載，人間又見真乘黃。曾貌先帝照夜白，龍池十日飛霹靂。內府殷紅瑪瑙盤，婕妤傳詔才人索。盤賜將軍拜舞歸，輕紈細綺相追飛。貴戚權門得筆跡，始覺屏障生光輝。昔日太宗拳毛騧，近時郭家獅子花。今之新圖有二馬，複令識者久歎嗟。此皆騎戰一敵萬，縞素漠漠開風沙。其餘七匹亦殊絕，迥若寒空動煙雪。霜蹄蹴踏長楸間，馬官廝養森成列。可憐九馬爭神駿，顧視清高氣深穩。借問苦心愛者誰，後有韋諷前支遁。憶昔巡幸新豐宮，翠華拂天來向東。騰驤磊落三萬匹，皆與此圖筋骨同。自從獻寶朝河宗，無複射蛟江水中。君不見金粟堆前鬆柏裡，龍媒去儘鳥呼風。 
        "
杜甫,洗兵馬,中興諸將收山東，捷書日報清晝同。河廣傳聞一葦過，胡危命在破竹中。祗殘鄴城不日得，獨任朔方無限功。京師皆騎汗血馬，回紇喂肉葡萄宮。已喜皇威清海岱，常思仙仗過崆峒。三年笛裡關山月，萬國兵前草木風。成王功大心轉小，郭相謀深古來少。司徒清鑒懸明鏡，尚書氣與秋天杳。二三豪俊為時出，整頓乾坤濟時了。東走無複憶鱸魚，南飛覺有安巢鳥。青春複隨冠冕入，紫禁正耐煙花繞。鶴禁通霄鳳輦備，雞鳴問寢龍樓曉。攀龍附鳳勢莫當，天下儘化為侯王。汝等豈知蒙帝力，時來不得誇身強。關中既留蕭丞相，幕下複用張子房。張公一生江海客，身長九尺須眉蒼。征起適遇風雲會，扶顛始知籌策良。青袍白馬更何有，後漢今周喜再昌。寸地尺天皆入貢，奇祥異瑞爭來送。不知何國致白環，複道諸山得銀甕。隱士休歌紫芝曲，詞人解撰河清頌。田家望望惜雨乾，布穀處處催春種。淇上健兒歸莫懶，城南思婦愁多夢。安得壯士挽天河，淨洗甲兵長不用。
杜甫,新安吏,客行新安道，喧呼聞點兵。借問新安吏，縣小更無丁。府帖昨夜下，次選中男行。中男絕短小，何以守王城。肥男有母送，瘦男獨伶俜。白水暮東流，青山猶哭聲。莫自使眼枯，收汝淚縱橫。眼枯即見骨，天地終無情。我軍取相州，日夕望其平。豈意賊難料，歸軍星散營。就糧近故壘，練卒依舊京。掘壕不到水，牧馬役亦輕。況乃王師順，撫養甚分明。送行勿泣血，仆射如父兄。
杜甫,野望,西山白雪三城戍，南浦清江萬裡橋。海內風塵諸弟隔，天涯涕淚一身遙。惟將遲暮供多病，未有涓埃答聖朝。跨馬出郊時極目，不堪人事日蕭條。
杜甫,詠懷古跡五首,支離東北風塵際，漂泊西南天地間。三峽樓台淹日月，五溪衣服共雲山。羯胡事主終無賴，詞客哀時且未還。庾信平生最蕭瑟，暮年詩賦動江關。搖落深知宋玉悲，風流儒雅亦吾師。悵望千秋一灑淚，蕭條異代不同時。江山故宅空文藻，雲雨荒台豈夢思。最是楚宮俱泯滅，舟人指點到今疑。群山萬壑赴荊門，生長明妃尚有村。一去紫台連朔漠，獨留青塚向黃昏。畫圖省識春風麵，環佩空歸月夜魂。千載琵琶作胡語，分明怨恨曲中論。蜀主窺吳幸三峽，崩年亦在永安宮。翠華想像空山裡，玉殿虛無野寺中。古廟杉鬆巢水鶴，歲時伏臘走村翁。武侯祠屋常鄰近，一體君臣祭祀同。諸葛大名垂宇宙，宗臣遺像肅清高。三分割據紆籌策，萬古雲霄一羽毛。伯仲之間見伊呂，指揮若定失蕭曹。福移漢祚難恢複，誌決身殲軍務勞。
杜甫,哀王孫,長安城頭頭白烏，夜飛延秋門上呼。又向人家啄大屋，屋底達官走避胡。金鞭斷折九馬死。骨肉不待同馳驅。腰下寶玦青珊瑚，可憐王孫泣路隅。問之不肯道姓名，但道困苦乞為奴。已經百日竄荊棘，身上無有完肌膚。高帝子孫儘隆準，龍種自與常人殊。豺狼在邑龍在野。王孫善保千金軀。不敢長語臨交衢，且為王孫立斯須。昨夜東風吹血腥，東來橐駝滿舊都。朔方健兒好身手，昔何勇銳今何愚。竊聞天子已傳位，聖德北服南單於。花門嚦麵請雪恥，慎勿出口他人狙。哀哉王孫慎勿疏，五陵佳氣無時無。
杜甫,遣興,驥子好男兒，前年學語時。問知人客姓，誦得老夫詩。世亂憐渠小，家貧仰母慈。鹿門攜不遂，雁足係難期。天地軍麾滿，山河戰角悲。儻歸免相失，見日敢辭遲。
杜甫,月,天上秋期近，人間月影清。入河蟾不冇，搗藥兔長生。隻益丹心苦，能添白發明。乾戈知滿地，休照國西營。
杜甫,曲江二首,一片花飛減卻春，風飄萬點正愁人。且看欲儘花經眼，莫厭傷多酒入唇。江上小堂巢翡翠，花邊高塚臥麒麟。細推物理須行樂，何用浮名絆此身。朝回日日典春衣，每日江頭儘醉歸。酒債尋常行處有，人生七十古來稀。穿花蛺蝶深深見，點水蜻蜓款款飛。傳語風光共流轉，暫時相賞莫相違。
杜甫,即事,聞道花門破，和親事卻非。人憐漢公主，生得渡河歸。秋思拋雲髻，腰支勝寶衣。群凶猶索戰，回首意多違。
杜甫,日暮,日落風亦起，城頭鳥尾訛。黃雲高未動，白水已揚波。羌婦語還哭，胡兒行且歌。將軍彆換馬，夜出擁雕戈。
杜甫,野望,"清秋望不極，迢遞起曾陰。
遠水兼天淨，孤城隱霧深。

葉稀風更落，山迥日初沈。
獨鶴歸何晚，昏鴉已滿林。


        "
杜甫,遣興,乾戈猶未定，弟妹各何之。拭淚沾襟血，梳頭滿麵絲。地卑荒野大，天遠暮江遲。衰疾那能久，應無見汝時。
杜甫,即事,百寶裝腰帶，真珠絡臂鞲。笑時花近眼，舞罷錦纏頭。
杜甫,野望,金華山北涪水西，仲冬風日始淒淒。山連越巂蟠三蜀，水散巴渝下五溪。獨鶴不知何事舞，饑烏似欲向人啼。射洪春酒寒仍綠，目極傷神誰為攜。
杜甫,無家彆,寂寞天寶後，園廬但蒿藜。我裡百餘家，世亂各東西。存者無消息，死者為塵泥。賤子因陣敗，歸來尋舊蹊。人行見空巷，日瘦氣慘淒。但對狐與狸，豎毛怒我啼。四鄰何所有，一二老寡妻。宿鳥戀本枝，安辭且窮棲。方春獨荷鋤，日暮還灌畦。縣吏知我至，召令習鼓鞞。雖從本州役，內顧無所攜。近行止一身，遠去終轉迷。家鄉既蕩儘，遠近理亦齊。永痛長病母，五年委溝谿。生我不得力，終身兩酸嘶。人生無家彆，何以為烝黎。
杜甫,雨,峽雲行清曉，煙霧相裴回。風吹蒼江樹，雨灑石壁來。淒淒生餘寒，殷殷兼出雷。白穀變氣候，朱炎安在哉。高鳥濕不下，居人門未開。楚宮久已滅，幽佩為誰哀。侍臣書王夢，賦有冠古才。冥冥翠龍駕，多自巫山台。
杜甫,雨,山雨不作泥，江雲薄為霧。晴飛半嶺鶴，風亂平沙樹。明滅洲景微，隱見岩姿露。拘悶出門遊，曠絕經目趣。消中日伏枕，臥久塵及屨。豈無平肩輿，莫辨望鄉路。兵戈浩未息，蛇虺反相顧。悠悠邊月破，鬱鬱流年度。針灸阻朋曹，糠籺對童孺。一命須屈色，新知漸成故。窮荒益自卑，飄泊欲誰訴。尪羸愁應接，俄頃恐違迕。浮俗何萬端，幽人有獨步。龐公竟獨往，尚子終罕遇。宿留洞庭秋，天寒瀟湘素。杖策可入舟，送此齒發暮。
杜甫,雨,行雲遞崇高，飛雨靄而至。潺潺石間溜，汩汩鬆上駛。亢陽乘秋熱，百穀皆已棄。皇天德澤降，焦卷有生意。前雨傷卒暴，今雨喜容易。不可無雷霆，間作鼓增氣。佳聲達中宵，所望時一致。清霜九月天，仿佛見滯穗。郊扉及我私，我圃日蒼翠。恨無抱甕力，庶減臨江費。
杜甫,野望,西山白雪三奇戍，南浦清江萬裡橋。海內風塵諸弟隔，天涯涕淚一身遙。唯將遲暮供多病，未有涓埃答聖朝。跨馬出郊時極目，不堪人事日蕭條。
杜甫,九日,去年登高郪縣北，今日重在涪江濱。苦遭白發不相放，羞見黃花無數新。世亂鬱鬱久為客，路難悠悠常傍人。酒闌卻憶十年事，腸斷驪山清路塵。
杜甫,雨,始賀天休雨，還嗟地出雷。驟看浮峽過，密作渡江來。牛馬行無色，蛟龍鬥不開。乾戈盛陰氣，未必自陽台。
杜甫,雨,萬木雲深隱，連山雨未開。風扉掩不定，水鳥過仍回。鮫館如鳴杼，樵舟豈伐枚。清涼破炎毒，衰意欲登台。
杜甫,月,四更山吐月，殘夜水明樓。塵匣元開鏡，風簾自上鉤。兔應疑鶴發，蟾亦戀貂裘。斟酌姮娥寡，天寒耐九秋。
杜甫,雨,冥冥甲子雨，已度立春時。輕箑煩相向，纖絺恐自疑。煙添才有色，風引更如絲。直覺巫山暮，兼催宋玉悲。
杜甫,即事,暮春三月巫峽長，皛皛行雲浮日光。雷聲忽送千峰雨，花氣渾如百和香。黃鶯過水翻回去，燕子銜泥濕不妨。飛閣卷簾圖畫裡，虛無隻少對瀟湘。
杜甫,又呈吳郎,堂前撲棗任西鄰，無食無兒一婦人。不為困窮寧有此，隻緣恐懼轉須親。即防遠客雖多事，使插疏籬卻甚真。已訴征求貧到骨，正思戎馬淚盈巾。
杜甫,野望,納納乾坤大，行行郡國遙。雲山兼五嶺，風壤帶三苗。野樹侵江闊，春蒲長雪消。扁舟空老去，無補聖明朝。
杜甫,對雪,北雪犯長沙，胡雲冷萬家。隨風且間葉，帶雨不成花。金錯囊從罄，銀壺酒易賒。無人竭浮蟻，有待至昏鴉。
杜甫,恨彆,洛城一彆四千裡，胡騎長驅五六年。草木變衰行劍外，兵戈阻絕老江邊。思家步月清宵立，憶弟看雲白日眠。聞道河陽近乘勝，司徒急為破幽燕。
杜甫,奉濟驛重送嚴公四韻,遠送從此彆，青山空複情。幾時杯重把，昨夜月同行。列郡謳歌惜，三朝出入榮。江村獨歸處，寂寞養殘生。
杜甫,觀公孫大娘弟子舞劍器行並序,"大曆二年十月十九日，夔府彆駕元持宅，見臨潁李十二娘 舞劍器，壯其蔚跂，問其所師，曰：“餘公孫大娘弟子也。” 開元三載，餘尚童稚，記於郾城觀公孫氏，舞劍器渾脫， 瀏漓頓挫，獨出冠時，自高頭宜春梨園二伎坊內人洎外供奉， 曉是舞者，聖文神武皇帝初，公孫一人而已。 玉貌錦衣，況餘白首，今茲弟子，亦非盛顏。 既辨其由來，知波瀾莫二，撫事慷慨，聊為《劍器行》。 昔者吳人張旭，善草書帖，數常於鄴縣見公孫大娘 舞西河劍器，自此草書長進，豪蕩感激，即公孫可知矣。
昔有佳人公孫氏，一舞劍器動四方。觀者如山色沮喪，天地為之久低昂。霍如羿射九日落，矯如群帝驂龍翔。來如雷霆收震怒，罷如江海凝清光。絳唇珠袖兩寂寞，晚有弟子傳芬芳。臨潁美人在白帝，妙舞此曲神揚揚。與餘問答既有以，感時撫事增惋傷。先帝侍女八千人，公孫劍器初第一。五十年間似反掌，風塵澒洞昏王室。梨園弟子散如煙，女樂餘姿映寒日。金粟堆南木已拱，瞿唐石城草蕭瑟。玳筵急管曲複終，樂極哀來月東出。老夫不知其所往，足繭荒山轉愁疾。 
"
杜甫,後出塞五首,"男兒生世間，及壯當封侯。戰伐有功業，焉能守舊丘？召募赴薊門，軍動不可留。千金買馬鞍，百金裝刀頭。閭裡送我行，親戚擁道周。斑白居上列，酒酣進庶羞。少年彆有贈，含笑看吳鉤。
朝進東門營，暮上河陽橋。落日照大旗，馬鳴風蕭蕭。平沙列萬幕，部伍各見招。中天懸明月，令嚴夜寂寥。悲笳數聲動，壯士慘不驕。借問大將誰？恐是霍嫖姚。
古人重守邊，今人重高勳。豈知英雄主，出師亙長雲。六合已一家，四夷且孤軍。遂使貔虎士，奮身勇所聞。拔劍擊大荒，日收胡馬群；誓開玄冥北，持以奉吾君！
獻凱日繼踵，兩蕃靜無虞。漁陽豪俠地，擊鼓吹笙竽。雲帆轉遼海，粳稻來東吳。越羅與楚練，照耀輿台軀。主將位益崇，氣驕淩上都：邊人不敢議，議者死路衢。
我本良家子，出師亦多門。將驕益愁思，身貴不足論。躍馬二十年，恐辜明主恩。坐見幽州騎，長驅河洛昏。中夜間道歸，故裡但空村。惡名幸脫免，窮老無兒孫。
"
杜甫,畫鷹,素練風霜起，蒼鷹畫作殊。聳身思狡兔，側目似愁胡。絛鏇光堪摘，軒楹勢可呼。何當擊凡鳥，毛血灑平蕪。
杜甫,江畔獨步尋花七絕句,江上被花惱不徹，無處告訴隻顛狂。走覓南鄰愛酒伴，經旬出飲獨空床。稠花亂蕊畏江濱，行步欹危實怕春。詩酒尚堪驅使在，未須料理白頭人。江深竹靜兩三家，多事紅花映白花。報答春光知有處，應須美酒送生涯。東望少城花滿煙，百花高樓更可憐。誰能載酒開金盞，喚取佳人舞繡筵。黃師塔前江水東，春光懶困倚微風。桃花一簇開無主，可愛深紅愛淺紅。黃四娘家花滿蹊，千朵萬朵壓枝低。留連戲蝶時時舞，自在嬌鶯恰恰啼。不是愛花即肯死，隻恐花儘老相催。繁枝容易紛紛落，嫩葉商量細細開。
杜甫,漫成一首,江月去人隻數尺，風燈照夜欲三更。沙頭宿鷺聯拳靜，船尾跳魚撥剌鳴。
杜甫,貧交行,翻手作雲覆手雨，紛紛輕薄何須數。君不見管鮑貧時交，此道今人棄如土。
杜甫,前出塞九首,"戚戚去故裡，悠悠赴交河。公家有程期，亡命嬰禍羅。君已富土境，開邊一何多。棄絕父母恩，吞聲行負戈。
出門日已遠，不受徒旅欺。骨肉恩豈斷，男兒死無時。走馬脫轡頭，手中挑青絲。捷下萬仞岡，俯身試搴旗。
磨刀嗚咽水，水赤刃傷手。欲輕腸斷聲，心緒亂已久。丈夫誓許國，憤惋複何有！功名圖麒麟，戰骨當速朽。
送徒既有長，遠戍亦有身。生死向前去，不勞吏怒嗔。路逢相識人，附書與六親。哀哉兩決絕，不複同苦辛。
迢迢萬裡餘，領我赴三軍。軍中異苦樂，主將寧儘聞。隔河見胡騎，倏忽數百群。我始為奴仆，幾時樹功勳。
挽弓當挽強，用箭當用長。射人先射馬，擒賊先擒王。殺人亦有限，列國自有疆。苟能製侵陵，豈在多殺傷。
驅馬天雨雪，軍行入高山。徑危抱寒石，指落層冰間。已去漢月遠，何時築城還。浮雲暮南征，可望不可攀。
單於寇我壘，百裡風塵昏。雄劍四五動，彼軍為我奔。擄其名王歸，係頸授轅門。潛身備行列，一勝何足論。
從軍十年餘，能無分寸功。眾人貴苟得，欲語羞雷同。中原有鬥爭，況在狄與戎。丈夫四方誌，安可辭固窮。
"
杜甫,潼關吏,士卒何草草，築城潼關道。大城鐵不如，小城萬丈餘。借問潼關吏，修關還備胡。要我下馬行，為我指山隅。連雲列戰格，飛鳥不能逾。胡來但自守，豈複憂西都。丈人視要處，窄狹容單車。艱難奮長戟，萬古用一夫。哀哉桃林戰，百萬化為魚。請囑防關將，慎勿學哥舒。
杜甫,寄韓諫議,今我不樂思嶽陽，身欲奮飛病在床。美人娟娟隔秋水，濯足洞庭望八荒。鴻飛冥冥日月白，青楓葉赤天雨霜。玉京群帝集北鬥，或騎騏驎翳鳳凰。芙蓉旌旗煙霧樂，影動倒景搖瀟湘。星宮之君醉瓊漿，羽人稀少不在旁。似聞昨者赤鬆子，恐是漢代韓張良。昔隨劉氏定長安，帷幄未改神慘傷。國家成敗吾豈敢，色難腥腐餐風香。周南留滯古所惜，南極老人應壽昌。美人胡為隔秋水，焉得置之貢玉堂。
杜甫,絕句二首,遲日江山麗，春風花草香。泥融飛燕子，沙暖睡鴛鴦。江碧鳥逾白，山青花欲燃。今春看又過，何日是歸年。
杜甫,贈李白,秋來相顧尚飄蓬，未就丹砂愧葛洪。痛飲狂歌空度日，飛揚跋扈為誰雄。
杜甫,絕句四首,堂西長筍彆開門，塹北行椒卻背村。梅熟許同朱老吃，鬆高擬對阮生論。欲作魚梁雲複湍，因驚四月雨聲寒。青溪先有蛟龍窟，竹石如山不敢安。兩個黃鸝鳴翠柳，一行白鷺上青天。窗含西嶺千秋雪，門泊東吳萬裡船。藥條藥甲潤青青，色過棕亭入草亭。苗滿空山慚取譽，根居隙地怯成形。
杜甫,夔州歌十絕句,中巴之東巴東山，江水開辟流其間。白帝高為三峽鎮，夔州險過百牢關。白帝夔州各異城，蜀江楚峽混殊名。英雄割據非天意，霸主並吞在物情。群雄競起問前朝，王者無外見今朝。比訝漁陽結怨恨，元聽舜日舊簫韶。赤甲白鹽俱刺天，閭閻繚繞接山巔。楓林橘樹丹青合，複道重樓錦繡懸。瀼東瀼西一萬家，江北江南春冬花。背飛鶴子遺瓊蕊，相趁鳧雛入蔣牙。東屯稻畦一百頃，北有澗水通青苗。晴浴狎鷗分處處，雨隨神女下朝朝。蜀麻吳鹽自古通，萬斛之舟行若風。長年三老長歌裡，白晝攤錢高浪中。憶昔鹹陽都市合，山水之圖張賣時。巫峽曾經寶屏見，楚宮猶對碧峰疑。武侯祠堂不可忘，中有鬆柏參天長。乾戈滿地客愁破，雲日如火炎天涼。閬風玄圃與蓬壺，中有高堂天下無。借問夔州壓何處，峽門江腹擁城隅。
杜甫,贈李白,二年客東都，所曆厭機巧。野人對膻腥，蔬食常不飽。豈無青精飯，使我顏色好。苦乏大藥資，山林跡如掃。李侯金閨彥，脫身事幽討。亦有梁宋遊，方期拾瑤草。
杜甫,陪鄭廣文遊何將軍山林十首,不識南塘路，今知第五橋。名園依綠水，野竹上青霄。穀口舊相得，濠梁同見招。平生為幽興，未惜馬蹄遙。百頃風潭上，千章夏木清。卑枝低結子，接葉暗巢鶯。鮮鯽銀絲膾，香芹碧澗羹。翻疑柁樓底，晚飯越中行。萬裡戎王子，何年彆月支？異花開絕域，滋蔓匝清池。漢使徒空到，神農竟不知。露翻兼雨打，開坼漸離披。旁舍連高竹，疏籬帶晚花。碾渦深冇馬，藤蔓曲藏蛇。詞賦工無益，山林跡未賒。儘撚書籍賣，來問爾東家。剩水滄江破，殘山碣石開。綠垂風折筍，紅綻雨肥梅。銀甲彈箏用，金魚換酒來。興移無灑掃，隨意坐莓苔。風磴吹陰雪，雲門吼瀑泉。酒醒思臥簟，衣冷欲裝綿。野老來看客，河魚不取錢。隻疑淳樸處，自有一山川。棘樹寒雲色，茵蔯春藕香。脆添生菜美，陰益食單涼。野鶴清晨出，山精白日藏。石林蟠水府，百裡獨蒼蒼。憶過楊柳渚，走馬定昆池。醉把青荷葉，狂遺白接□（上“曰”下“離”）。刺船思郢客，解水乞吳兒。坐對秦山晚，江湖興頗隨。床上書連屋，階前樹拂雲。將軍不好武，稚子總能文。醒酒微風入，聽詩靜夜分。絺衣掛蘿薜，涼月白紛紛。幽意忽不愜，歸期無奈何。出門流水住，回首白雲多。自笑燈前舞，誰憐醉後歌。隻應與朋好，風雨亦來過。
杜甫,悲陳陶,孟冬十郡良家子，血作陳陶澤中水。野曠天清無戰聲，四萬義軍同日死。群胡歸來血洗箭，仍唱胡歌飲都市。都人回麵向北啼，日夜更望官軍至。
杜甫,述懷,去年潼關破，妻子隔絕久。今夏草木長，脫身得西走。麻鞋見天子，衣袖露兩肘。朝廷湣生還，親故傷老醜。涕淚授拾遺，流離主恩厚。柴門雖得去，未忍即開口。寄書問三川，不知家在否。比聞同罹禍，殺戮到雞狗。山中漏茅屋，誰複依戶牖。摧頹蒼鬆根，地冷骨未朽。幾人全性命，儘室豈相偶。嶔岑猛虎場，鬱結回我首。自寄一封書，今已十月後。反畏消息來，寸心亦何有。漢運初中興，生平老耽酒。沉思歡會處，恐作窮獨叟。
杜甫,送鄭十八虔貶台州司戶，傷其臨老陷賊之故，,鄭公樗散鬢成絲，酒後常稱老畫師。萬裡傷心嚴譴日，百年垂死中興時。蒼惶已就長途往，邂逅無端出餞遲。便與先生應永訣，九重泉路儘交期。
杜甫,曲江對酒,苑外江頭坐不歸，水精春殿轉霏微。桃花細逐楊花落，黃鳥時兼白鳥飛。縱飲久判人共棄，懶朝真與世相違。吏情更覺滄洲遠，老大悲傷未拂衣。
杜甫,九日藍田崔氏莊,"老去悲秋強自寬，興來今日儘君歡。羞將短發還吹帽，笑倩旁人為正冠。藍水遠從千澗落，玉山高並兩峰寒。明年此會知誰健？醉把茱萸仔細看。 
        "
杜甫,蒹葭,摧折不自守，秋風吹若何。暫時花戴雪，幾處葉沉波。體弱春風早，叢長夜露多。江湖後搖落，亦恐歲蹉跎。
杜甫,乾元中寓居同穀縣作歌七首,有客有客字子美，白頭亂發垂過耳。歲拾橡栗隨狙公，天寒日暮山穀裡。中原無書歸不得，手腳凍皴皮肉死。嗚呼一歌兮歌已哀，悲風為我從天來。長镵長镵白木柄，我生托子以為命。黃精無苗山雪盛，短衣數挽不掩脛。此時與子空歸來，男呻女吟四壁靜。嗚呼二歌兮歌始放，鄰裡為我色惆悵。有弟有弟在遠方，三人各瘦何人強。生彆展轉不相見，胡塵暗天道路長。東飛鴐鵝後鹙鶬，安得送我置汝旁。嗚呼三歌兮歌三發，汝歸何處收兄骨。有妹有妹在鐘離，良人早歿諸孤癡。長淮浪高蛟龍怒，十年不見來何時。扁舟欲往箭滿眼，杳杳南國多旌旗。嗚呼四歌兮歌四奏，林猿為我啼清晝。四山多風溪水急，寒雨颯颯枯樹濕。黃蒿古城雲不開，白狐跳梁黃狐立。我生何為在窮穀，中夜起坐萬感集。嗚呼五歌兮歌正長，魂招不來歸故鄉。南有龍兮在山湫，古木巃嵸枝相樛。木葉黃落龍正蟄，蝮蛇東來水上遊。我行怪此安敢出，拔劍欲斬且複休。嗚呼六歌兮歌思遲，溪壑為我回春姿。男兒生不成名身已老，三年饑走荒山道。長安卿相多少年，富貴應須致身早。山中儒生舊相識，但話宿昔傷懷抱。嗚呼七歌兮悄終曲，仰視皇天白日速。
杜甫,狂夫,萬裡橋西一草堂，百花潭水即滄浪。風含翠筱娟娟靜，雨裛紅蕖冉冉香。厚祿故人書斷絕，恒饑稚子色淒涼。欲填溝壑唯疏放，自笑狂夫老更狂。
杜甫,寒食,寒食江村路，風花高下飛。汀煙輕冉冉，竹日靜暉暉。田父要皆去，鄰家鬨不違。地偏相識儘，雞犬亦忘歸。
杜甫,晚晴,村晚驚風度，庭幽過雨沾。夕陽薰細草，江色映疏簾。書亂誰能帙，懷乾可自添。時聞有餘論，未怪老夫潛。
杜甫,奉贈韋左丞丈二十二韻,紈袴不餓死，儒冠多誤身。丈人試靜聽，賤子請具陳。甫昔少年日，早充觀國賓。讀書破萬卷，下筆如有神。賦料揚雄敵，詩看子建親。李邕求識麵，王翰願卜鄰。自謂頗挺出，立登要路津。致君堯舜上，再使風俗淳。此意竟蕭條，行歌非隱淪。騎驢三十載，旅食京華春。朝扣富兒門，暮隨肥馬塵。殘杯與冷炙，到處潛悲辛。主上頃見征，欻然欲求伸。青冥卻垂翅，蹭蹬無縱鱗。甚愧丈人厚，甚知丈人真。每於百僚上，猥誦佳句新。竊效貢公喜，難甘原憲貧。焉能心怏怏，隻是走踆踆。今欲東入海，即將西去秦。尚憐終南山，回首清渭濱。常擬報一飯，況懷辭大臣。白鷗冇浩蕩，萬裡誰能馴。
杜甫,同諸公登慈恩寺塔,高標跨蒼穹，烈風無時休。自非曠士懷，登茲翻百憂。方知象教力，足可追冥搜。仰穿龍蛇窟，始出枝撐幽。七星在北戶，河漢聲西流。羲和鞭白日，少昊行清秋。秦山忽破碎，涇渭不可求。俯視但一氣，焉能辨皇州。回首叫虞舜，蒼梧雲正愁。惜哉瑤池飲，日晏昆侖丘。黃鵠去不息，哀鳴何所投。君看隨陽雁，各有稻粱謀。
杜甫,喜雨,春旱天地昏，日色赤如血。農事都已休，兵戈況騷屑。巴人困軍須，慟哭厚土熱。滄江夜來雨，真宰罪一雪。穀根小蘇息，沴氣終不滅。何由見寧歲，解我憂思結。崢嶸群山雲，交會未斷絕。安得鞭雷公，滂沱洗吳越。
杜甫,晚晴,高唐暮冬雪壯哉，舊瘴無複似塵埃。崖沉穀冇白皚皚，江石缺裂青楓摧。南天三旬苦霧開，赤日照耀從西來，六龍寒急光裴回。照我衰顏忽落地，口雖吟詠心中哀。未怪及時少年子，揚眉結義黃金台。洎乎吾生何飄零，支離委絕同死灰。
杜甫,歲暮,歲暮遠為客，邊隅還用兵。煙塵犯雪嶺，鼓角動江城。天地日流血，朝廷誰請纓。濟時敢愛死，寂寞壯心驚。
杜甫,江亭,坦腹江亭暖，長吟野望時。水流心不競，雲在意俱遲。寂寂春將晚，欣欣物自私。故林歸未得，排悶強裁詩。
杜甫,少年行,馬上誰家薄媚郎，臨階下馬坐人床。不通姓字粗豪甚，指點銀瓶索酒嘗。
杜甫,喜雨,南國旱無雨，今朝江出雲。入空才漠漠，灑迥已紛紛。巢燕高飛儘，林花潤色分。晚來聲不絕，應得夜深聞。
杜甫,偶題,文章千古事，得失寸心知。作者皆殊列，名聲豈浪垂。騷人嗟不見，漢道盛於斯。前輩飛騰入，餘波綺麗為。後賢兼舊列，曆代各清規。法自儒家有，心從弱歲疲。永懷江左逸，多病鄴中奇。騄驥皆良馬，騏驎帶好兒。車輪徒已斫，堂構惜仍虧。漫作潛夫論，虛傳幼婦碑。緣情慰漂蕩，抱疾屢遷移。經濟慚長策，飛棲假一枝。塵沙傍蜂蠆，江峽繞蛟螭。蕭瑟唐虞遠，聯翩楚漢危。聖朝兼盜賊，異俗更喧卑。鬱鬱星辰劍，蒼蒼雲雨池。兩都開幕府，萬宇插軍麾。南海殘銅柱，東風避月支。音書恨烏鵲，號怒怪熊羆。稼穡分詩興，柴荊學土宜。故山迷白閣，秋水隱黃陂。不敢要佳句，愁來賦彆離。
杜甫,晚晴,返照斜初徹，浮雲薄未歸。江虹明遠飲，峽雨落餘飛。鳧雁終高去，熊羆覺自肥。秋分客尚在，竹露夕微微。
杜甫,雨晴,雨時山不改，晴罷峽如新。天路看殊俗，秋江思殺人。有猿揮淚儘，無犬附書頻。故國愁眉外，長歌欲損神。
杜甫,歸雁,聞道今春雁，南歸自廣州。見花辭漲海，避雪到羅浮。是物關兵氣，何時免客愁。年年霜露隔，不過五湖秋。
杜甫,小寒食舟中作,佳辰強飯食猶寒，隱幾蕭條帶鶡冠。春水船如天上坐，老年花似霧中看。娟娟戲蝶過閒幔，片片輕鷗下急湍。雲白山青萬餘裡，愁看直北是長安。
杜甫,寄李十二白二十韻,昔年有狂客，號爾謫仙人。筆落驚風雨，詩成泣鬼神。聲名從此大，汩冇一朝伸。文彩承殊渥，流傳必絕倫。龍舟移棹晚，獸錦奪袍新。白日來深殿，青雲滿後塵。乞歸優詔許，遇我宿心親。未負幽棲誌，兼全寵辱身。劇談憐野逸，嗜酒見天真。醉舞梁園夜，行歌泗水春。才高心不展，道屈善無鄰。處士禰衡俊，諸生原憲貧。稻粱求未足，薏苡謗何頻。五嶺炎蒸地，三危放逐臣。幾年遭鵩鳥，獨泣向麒麟。蘇武先還漢，黃公豈事秦。楚筵辭醴日，梁獄上書辰。已用當時法，誰將此義陳。老吟秋月下，病起暮江濱。莫怪恩波隔，乘槎與問津。
杜甫,秋雨歎,長安布衣誰比數，反鎖衡門守環堵。老夫不出長蓬蒿，稚子無憂走風雨。雨聲颼颼催早寒，胡雁翅濕高飛難。秋來未曾見白日，泥汙後土何時乾。
杜甫,秋雨歎,闌風伏雨秋紛紛，四海八荒同一雲。去馬來牛不複辯，濁涇清渭何當分。禾頭生耳黍穗黑，農夫田婦無消息。城中鬥米換衾綢，想許寧論兩相直。
杜甫,秋雨歎,雨中百草秋爛死，階下決明顏色鮮。著葉滿枝翠羽蓋，開花無數黃金錢。涼風蕭蕭吹汝急，恐汝後時難獨立。堂上書生空白頭，臨風三嗅馨香泣。
杜甫,水檻遣心,去郭軒楹敞，無村眺望賒。澄江平少岸，幽樹晚多花。細雨魚兒出，微風燕子斜。城中十萬戶，此地兩三家。蜀天常夜雨，江檻已朝晴。葉潤林塘密，衣乾枕席清。不堪祗老病，何得尚浮名。淺把涓涓酒，深憑送此生。
杜甫,義鶻行,陰崖有蒼鷹，養子黑柏顛。白蛇登其巢，吞噬恣朝餐。雄飛遠求食，雌者鳴辛酸。力強不可製，黃口無半存。其父從西歸，翻身入長煙。斯須領健鶻，痛憤寄所宣。鬥上捩孤影，噭哮來九天。修鱗脫遠枝，巨顙坼老拳。高空得蹭蹬，短草辭蜿蜒。折尾能一掉，飽腸皆已穿。生雖滅眾雛，死亦垂千年。物情有報複，快意貴目前。茲實鷙鳥最，急難心炯然。功成失所往，用舍何其賢。近經潏水湄，此事樵夫傳。飄蕭覺素發，凜欲衝儒冠。人生許與分，隻在顧盼間。聊為義鶻行，用激壯士肝。
杜甫,解悶十二首,草閣柴扉星散居，浪翻江黑雨飛初。山禽引子哺紅果，溪友得錢留白魚。商胡離彆下揚州，憶上西陵故驛樓。為問淮南米貴賤，老夫乘興欲東流。一辭故國十經秋，每見秋瓜憶故丘。今日南湖采薇蕨，何人為覓鄭瓜州。沈範早知何水部，曹劉不待薛郎中。獨當省署開文苑，兼泛滄浪學釣翁。李陵蘇武是吾師，孟子論文更不疑。一飯未曾留俗客，數篇今見古人詩。複憶襄陽孟浩然，清詩句句儘堪傳。即今耆舊無新語，漫釣槎頭縮頸鯿。陶冶性靈在底物，新詩改罷自長吟。孰知二謝將能事，頗學陰何苦用心。不見高人王右丞，藍田丘壑漫寒藤。最傳秀句寰區滿，未絕風流相國能。先帝貴妃今寂寞，荔枝還複入長安。炎方每續朱櫻獻，玉座應悲白露團。憶過瀘戎摘荔枝，青峰隱映石逶迤。京中舊見無顏色，紅顆酸甜隻自知。翠瓜碧李沈玉甃，赤梨葡萄寒露成。可憐先不異枝蔓，此物娟娟長遠生。側生野岸及江蒲，不熟丹宮滿玉壺。雲壑布衣駘背死，勞生重馬翠眉須。
杜甫,白水縣崔少府十九翁高齋三十韻,客從南縣來，浩蕩無與適。旅食白日長，況當朱炎赫。高齋坐林杪，信宿遊衍闃。清晨陪躋攀，傲睨俯峭壁。崇岡相枕帶，曠野懷咫尺。始知賢主人，贈此遣愁寂。危階根青冥，曾冰生淅瀝。上有無心雲，下有欲落石。泉聲聞複急，動靜隨所擊。鳥呼藏其身，有似懼彈射。吏隱道性情，茲焉其窟宅。白水見舅氏，諸翁乃仙伯。杖藜長鬆陰，作尉窮穀僻。為我炊雕胡，逍遙展良覿。坐久風頗愁，晚來山更碧。相對十丈蛟，欻翻盤渦坼。何得空裡雷，殷殷尋地脈。煙氛藹崷崒，魍魎森慘戚。昆侖崆峒顛，回首如不隔。前軒頹反照，巉絕華嶽赤。兵氣漲林巒，川光雜鋒鏑。知是相公軍，鐵馬雲霧積。玉觴淡無味，胡羯豈強敵。長歌激屋梁，淚下流衽席。人生半哀樂，天地有順逆。慨彼萬國夫，休明備征狄。猛將紛填委，廟謀蓄長策。東郊何時開，帶甲且來釋。欲告清宴罷，難拒幽明迫。三歎酒食旁，何由似平昔。
杜甫,彭衙行,憶昔避賊初，北走經險艱。夜深彭衙道，月照白水山。儘室久徒步，逢人多厚顏。參差穀鳥吟，不見遊子還。癡女饑咬我，啼畏虎狼聞。懷中掩其口，反側聲愈嗔。小兒強解事，故索苦李餐。一旬半雷雨，泥濘相牽攀。既無禦雨備，徑滑衣又寒。有時經契闊，竟日數裡間。野果充餱糧，卑枝成屋椽。早行石上水，暮宿天邊煙。少留周家窪，欲出蘆子關。故人有孫宰，高義薄曾雲。延客已曛黑，張燈啟重門。暖湯濯我足，翦紙招我魂。從此出妻孥，相視涕闌乾。眾雛爛熳睡，喚起沾盤餐。誓將與夫子，永結為弟昆。遂空所坐堂，安居奉我歡。誰肯艱難際，豁達露心肝。彆來歲月周，胡羯仍構患。何當有翅翎，飛去墮爾前。
杜甫,夏夜歎,永日不可暮，炎蒸毒我腸。安得萬裡風，飄颻吹我裳。昊天出華月，茂林延疏光。仲夏苦夜短，開軒納微涼。虛明見纖毫，羽蟲亦飛揚。物情無巨細，自適固其常。念彼荷戈士，窮年守邊疆。何由一洗濯，執熱互相望。竟夕擊刁鬥，喧聲連萬方。青紫雖被體，不如早還鄉。北城悲笳發，鸛鶴號且翔。況複煩促倦，激烈思時康。
杜甫,遣興五首,蟄龍三冬臥，老鶴萬裡心。昔時賢俊人，未遇猶視今。嵇康不得死，孔明有知音。又如壟底鬆，用舍在所尋。大哉霜雪乾，歲久為枯林。昔者龐德公，未曾入州府。襄陽耆舊間，處士節獨苦。豈無濟時策，終竟畏羅罟。林茂鳥有歸，水深魚知聚。舉家依鹿門，劉表焉得取。我今日夜憂，諸弟各異方。不知死與生，何況道路長。避寇一分散，饑寒永相望。豈無柴門歸，欲出畏虎狼。仰看雲中雁，禽鳥亦有行。蓬生非無根，漂蕩隨高風。天寒落萬裡，不複歸本叢。客子念故宅，三年門巷空。悵望但烽火，戎車滿關東。生涯能幾何，常在羈旅中。昔在洛陽時，親友相追攀。送客東郊道，遨遊宿南山。煙塵阻長河，樹羽成皋間。回首載酒地，豈無一日還。丈夫貴壯健，慘戚非朱顏。
杜甫,遣興五首,朔風飄胡雁，慘澹帶砂礫。長林何蕭蕭，秋草萋更碧。北裡富熏天，高樓夜吹笛。焉知南鄰客，九月猶絺綌。長陵銳頭兒，出獵待明發。騂弓金爪鏑，白馬蹴微雪。未知所馳逐，但見暮光滅。歸來懸兩狼，門戶有旌節。漆有用而割，膏以明自煎。蘭摧白露下，桂折秋風前。府中羅舊尹，沙道尚依然。赫赫蕭京兆，今為時所憐。猛虎憑其威，往往遭急縛。雷吼徒咆哮，枝撐已在腳。忽看皮寢處，無複睛閃爍。人有甚於斯，足以勸元惡。朝逢富家葬，前後皆輝光。共指親戚大，緦麻百夫行。送者各有死，不須羨其強。君看束練去，亦得歸山岡。
杜甫,秦州雜詩二十首,滿目悲生事，因人作遠遊。遲回度隴怯，浩蕩及關愁。水落魚龍夜，山空鳥鼠秋。西征問烽火，心折此淹留。秦州山北寺，勝跡隗囂宮。苔蘚山門古，丹青野殿空。月明垂葉露，雲逐渡溪風。清渭無情極，愁時獨向東。州圖領同穀，驛道出流沙。降虜兼千帳，居人有萬家。馬驕珠汗落，胡舞白蹄斜。年少臨洮子，西來亦自誇。鼓角緣邊郡，川原欲夜時。秋聽殷地發，風散入雲悲。抱葉寒蟬靜，歸來獨鳥遲。萬方聲一概，吾道竟何之。南使宜天馬，由來萬匹強。浮雲連陣冇，秋草遍山長。聞說真龍種，仍殘老驌驦。哀鳴思戰鬥，迥立向蒼蒼。城上胡笳奏，山邊漢節歸。防河赴滄海，奉詔發金微。士苦形骸黑，旌疏鳥獸稀。那聞往來戍，恨解鄴城圍。莽莽萬重山，孤城山穀間。無風雲出塞，不夜月臨關。屬國歸何晚，樓蘭斬未還。煙塵獨長望，衰颯正摧顏。聞道尋源使，從天此路回。牽牛去幾許，宛馬至今來。一望幽燕隔，何時郡國開。東征健兒儘，羌笛暮吹哀。今日明人眼，臨池好驛亭。叢篁低地碧，高柳半天青。稠疊多幽事，喧呼閱使星。老夫如有此，不異在郊坰。雲氣接昆侖，涔涔塞雨繁。羌童看渭水，使客向河源。煙火軍中幕，牛羊嶺上村。所居秋草淨，正閉小蓬門。蕭蕭古塞冷，漠漠秋雲低。黃鵠翅垂雨，蒼鷹饑啄泥。薊門誰自北，漢將獨征西。不意書生耳，臨衰厭鼓鼙。山頭南郭寺，水號北流泉。老樹空庭得，清渠一邑傳。秋花危石底，晚景臥鐘邊。俯仰悲身世，溪風為颯然。傳道東柯穀，深藏數十家。對門藤蓋瓦，映竹水穿沙。瘦地翻宜粟，陽坡可種瓜。船人近相報，但恐失桃花。萬古仇池穴，潛通小有天。神魚人不見，福地語真傳。近接西南境，長懷十九泉。何時一茅屋，送老白雲邊。未暇泛滄海，悠悠兵馬間。塞門風落木，客舍雨連山。阮籍行多興，龐公隱不還。東柯遂疏懶，休鑷鬢毛斑。東柯好崖穀，不與眾峰群。落日邀雙鳥，晴天養片雲。野人矜險絕，水竹會平分。采藥吾將老，兒童未遣聞。邊秋陰易久，不複辨晨光。簷雨亂淋幔，山雲低度牆。鸕鶿窺淺井，蚯蚓上深堂。車馬何蕭索，門前百草長。地僻秋將儘，山高客未歸。塞雲多斷續，邊日少光輝。警急烽常報，傳聞檄屢飛。西戎外甥國，何得迕天威。鳳林戈未息，魚海路常難。候火雲烽峻，懸軍幕井乾。風連西極動，月過北庭寒。故老思飛將，何時議築壇。唐堯真自聖，野老複何知。曬藥能無婦，應門幸有兒。藏書聞禹穴，讀記憶仇池。為報鴛行舊，鷦鷯在一枝。
杜甫,山寺,野寺殘僧少，山園細路高。麝香眠石竹，鸚鵡啄金桃。亂石通人過，懸崖置屋牢。上方重閣晚，百裡見秋毫。
杜甫,秦州見敕目，薛三璩授司議郎，畢,大雅何寥闊，斯人尚典刑。交期餘潦倒，材力爾精靈。二子聲同日，諸生困一經。文章開穾奧，遷擢潤朝廷。舊好何由展，新詩更憶聽。彆來頭並白，相見眼終青。伊昔貧皆甚，同憂心不寧。棲遑分半菽，浩蕩逐流萍。俗態猶猜忌，妖氛忽杳冥。獨慚投漢閣，俱議哭秦庭。還蜀隻無補，囚梁亦固扃。華夷相混合，宇宙一膻腥。帝力收三統，天威總四溟。舊都俄望幸，清廟肅惟馨。雜種雖高壘，長驅甚建瓴。焚香淑景殿，漲水望雲亭。法駕初還日，群公若會星。宮臣仍點染，柱史正零丁。官忝趨棲鳳，朝回歎聚螢。喚人看騕褭，不嫁惜娉婷。掘劍知埋獄，提刀見發硎。侏儒應共飽，漁父忌偏醒。旅泊窮清渭，長吟望濁涇。羽書還似急，烽火未全停。師老資殘寇，戎生及近坰。忠臣辭憤激，烈士涕飄零。上將盈邊鄙，元勳溢鼎銘。仰思調玉燭，誰定握青萍。隴俗輕鸚鵡，原情類鶺鴒。秋風動關塞，高臥想儀形。
杜甫,成都府,翳翳桑榆日，照我征衣裳。我行山川異，忽在天一方。但逢新人民，未卜見故鄉。大江東流去，遊子去日長。曾城填華屋，季冬樹木蒼。喧然名都會，吹簫間笙簧。信美無與適，側身望川梁。鳥雀夜各歸，中原杳茫茫。初月出不高，眾星尚爭光。自古有羈旅，我何苦哀傷。
杜甫,堂成,背郭堂成蔭白茅，緣江路熟俯青郊。榿林礙日吟風葉，籠竹和煙滴露梢。暫止飛烏將數子，頻來語燕定新巢。旁人錯比揚雄宅，懶惰無心作解嘲。
杜甫,戲題王宰畫山水圖歌,十日畫一水，五日畫一石。能事不受相促迫，王宰始肯留真跡。壯哉昆侖方壺圖，掛君高堂之素壁。巴陵洞庭日本東，赤岸水與銀河通，中有雲氣隨飛龍。舟人漁子入浦漵，山木儘亞洪濤風。尤工遠勢古莫比，咫尺應須論萬裡。焉得並州快剪刀，翦取吳鬆半江水。
杜甫,南鄰,錦裡先生烏角巾，園收芋粟不全貧。慣看賓客兒童喜，得食階除鳥雀馴。秋水才深四五尺，野航恰受兩三人。白沙翠竹江村暮，相對柴門月色新。
杜甫,悲秋,涼風動萬裡，群盜尚縱橫。家遠傳書日，秋來為客情。愁窺高鳥過，老逐眾人行。始欲投三峽，何由見兩京。
杜甫,鳳凰台,亭亭鳳凰台，北對西康州。西伯今寂寞，鳳聲亦悠悠。山峻路絕蹤，石林氣高浮。安得萬丈梯，為君上上頭。恐有無母雛，饑寒日啾啾。我能剖心出，飲啄慰孤愁。心以當竹實，炯然無外求。血以當醴泉，豈徒比清流。所貴王者瑞，敢辭微命休。坐看彩翮長，舉意八極周。自天銜瑞圖，飛下十二樓。圖以奉至尊，鳳以垂鴻猷。再光中興業，一洗蒼生憂。深衷正為此，群盜何淹留。
杜甫,短歌行，贈王郎司直,王郎酒酣拔劍斫地歌莫哀，我能拔爾抑塞磊落之奇才。豫章翻風白日動，鯨魚跋浪滄溟開。且脫佩劍休裴回，西得諸侯棹錦水。欲向何門趿珠履，仲宣樓頭春色深。青眼高歌望吾子，眼中之人吾老矣。
杜甫,火,楚山經月火，大旱則斯舉。舊俗燒蛟龍，驚惶致雷雨。爆嵌魑魅泣，崩凍嵐陰昈。羅落沸百泓，根源皆萬古。青林一灰燼，雲氣無處所。入夜殊赫然，新秋照牛女。風吹巨焰作，河棹騰煙柱。勢俗焚昆侖，光彌焮洲渚。腥至焦長蛇，聲吼纏猛虎。神物已高飛，不見石與土。爾寧要謗讟，憑此近熒侮。薄關長吏憂，甚昧至精主。遠遷誰撲滅，將恐及環堵。流汗臥江亭，更深氣如縷。
杜甫,遣懷,昔我遊宋中，惟梁孝王都。名今陳留亞，劇則貝魏俱。邑中九萬家，高棟照通衢。舟車半天下，主客多歡娛。白刃讎不義，黃金傾有無。殺人紅塵裡，報答在斯須。憶與高李輩，論交入酒壚。兩公壯藻思，得我色敷腴。氣酣登吹台，懷古視平蕪。芒碭雲一去，雁鶩空相呼。先帝正好武，寰海未凋枯。猛將收西域，長戟破林胡。百萬攻一城，獻捷不雲輸。組練棄如泥，尺土負百夫。拓境功未已，元和辭大爐。亂離朋友儘，合遝歲月徂。吾衰將焉托，存歿再嗚呼。蕭條益堪愧，獨在天一隅。乘黃已去矣，凡馬徒區區。不複見顏鮑，係舟臥荊巫。臨餐吐更食，常恐違撫孤。
杜甫,夜歸,夜來歸來衝虎過，山黑家中已眠臥。傍見北鬥向江低，仰看明星當空大。庭前把燭嗔兩炬，峽口驚猿聞一個。白頭老罷舞複歌，杖藜不睡誰能那。
杜甫,早行,歌哭俱在曉，行邁有期程。孤舟似昨日，聞見同一聲。飛鳥數求食，潛魚亦獨驚。前王作網罟，設法害生成。碧藻非不茂，高帆終日征。乾戈未揖讓，崩迫開其情。
杜甫,卜居,浣花流水水西頭，主人為卜林塘幽。已知出郭少塵事，更有澄江銷客愁。無數蜻蜓齊上下，一雙鸂鶒對沉浮。東行萬裡堪乘興，須向山陰上小舟。
杜甫,野老,野老籬前江岸回，柴門不正逐江開。漁人網集澄潭下，賈客船隨返照來。長路關心悲劍閣，片雲何意傍琴台。王師未報收東郡，城闕秋生畫角哀。
杜甫,後遊,寺憶新遊處，橋憐再渡時。江山如有待，花柳更無私。野潤煙光薄，沙暄日色遲。客愁全為減，舍此複何之。
杜甫,送路六侍禦入朝,童稚情親四十年，中間消息兩茫然。更為後會知何地，忽漫相逢是彆筵。不分桃花紅勝錦，生憎柳絮白於綿。劍南春色還無賴，觸忤愁人到酒邊。
杜甫,南征,春岸桃花水，雲帆楓樹林。偷生長避地，適遠更沾襟。老病南征日，君恩北望心。百年歌自苦，未見有知音。
杜甫,將赴成都草堂途中有作，先寄嚴鄭公五首,得歸茅屋赴成都，直為文翁再剖符。但使閭閻還揖讓，敢論鬆竹久荒蕪。魚知丙穴由來美，酒憶郫筒不用酤。五馬舊曾諳小徑，幾回書劄待潛夫。處處青江帶白蘋，故園猶得見殘春。雪山斥候無兵馬，錦裡逢迎有主人。休怪兒童延俗客，不教鵝鴨惱比鄰。習池未覺風流儘，況複荊州賞更新。竹寒沙碧浣花溪，菱刺藤梢咫尺迷。過客徑須愁出入，居人不自解東西。書簽藥裹封蛛網，野店山橋送馬蹄。豈藉荒庭春草色，先判一飲醉如泥。常苦沙崩損藥欄，也從江檻落風湍。新鬆恨不高千尺，惡竹應須斬萬竿。生理隻憑黃閣老，衰顏欲付紫金丹。三年奔走空皮骨，信有人間行路難。錦官城西生事微，烏皮幾在還思歸。昔去為憂亂兵入，今來已恐鄰人非。側身天地更懷古，回首風塵甘息機。共說總戎雲鳥陣，不妨遊子芰荷衣。
杜甫,立春,春日春盤細生菜，忽憶兩京梅發時。盤出高門行白玉，菜傳纖手送青絲。巫峽寒江那對眼，杜陵遠客不勝悲。此身未知歸定處，呼兒覓紙一題詩。
杜甫,卜居,歸羨遼東鶴，吟同楚執珪。未成遊碧海，著處覓丹梯。雲障寬江左，春耕破瀼西。桃紅客若至，定似昔人迷。
杜甫,白帝,白帝城中雲出門，白帝城下雨翻盆。高江急峽雷霆鬥，翠木蒼藤日月昏。戎馬不如歸馬逸，千家今有百家存。哀哀寡婦誅求儘，慟哭秋原何處村。
杜甫,諸將五首,漢朝陵墓對南山，胡虜千秋尚入關。昨日玉魚蒙葬地，早時金碗出人間。見愁汗馬西戎逼，曾閃朱旗北鬥殷。多少材官守涇渭，將軍且莫破愁顏。韓公本意築三城，擬絕天驕拔漢旌。豈謂儘煩回紇馬，翻然遠救朔方兵。胡來不覺潼關隘，龍起猶聞晉水清。獨使至尊憂社稷，諸君何以答升平。洛陽宮殿化為烽，休道秦關百二重。滄海未全歸禹貢，薊門何處儘堯封。朝廷袞職雖多預，天下軍儲不自供。稍喜臨邊王相國，肯銷金甲事春農。回首扶桑銅柱標，冥冥氛祲未全銷。越裳翡翠無消息，南海明珠久寂寥。殊錫曾為大司馬，總戎皆插侍中貂。炎風朔雪天王地，隻在忠臣翊聖朝。錦江春色逐人來，巫峽清秋萬壑哀。正憶往時嚴仆射，共迎中使望鄉台。主恩前後三持節，軍令分明數舉杯。西蜀地形天下險，安危須仗出群材。
杜甫,夜雨,小雨夜複密，回風吹早秋。野涼侵閉戶，江滿帶維舟。通籍恨多病，為郎忝薄遊。天寒出巫峽，醉彆仲宣樓。
杜甫,雲,龍似瞿唐會，江依白帝深。終年常起峽，每夜必通林。收獲辭霜渚，分明在夕岑。高齋非一處，秀氣豁煩襟。
杜甫,冬至,年年至日長為客，忽忽窮愁泥殺人。江上形容吾獨老，天邊風俗自相親。杖藜雪後臨丹壑，鳴玉朝來散紫宸。心折此時無一寸，路迷何處見三秦。
杜甫,燕子來舟中作,"湖南為客動經春，燕子銜泥兩度新。舊入故園嘗識主，如今社日遠看人。可憐處處巢居室，何異飄飄托此身。暫語船檣還起去，穿花貼水益沾巾。 
        "
杜甫,獨立,空外一鷙鳥，河間雙白鷗。飄颻搏擊便，容易往來遊。草露亦多濕，蛛絲仍未收。天機近人事，獨立萬端憂。
杜甫,登兗州城樓,東郡趨庭日，南樓縱目初。浮雲連海岱，平野人青徐。孤嶂秦碑在，荒城魯殿餘。從來多古意，臨眺獨躊躇。
杜甫,複愁十二首,人煙生處僻，虎跡過新蹄。野鶻翻窺草，村船逆上溪。釣艇收緡儘，昏鴉接翅歸。月生初學扇，雲細不成衣。萬國尚防寇，故園今若何。昔歸相識少，早已戰場多。身覺省郎在，家須農事歸。年深荒草徑，老恐失柴扉。金絲鏤箭鏃，皂尾製旗竿。一自風塵起，猶嗟行路難。胡虜何曾盛，乾戈不肯休。閭閻聽小子，談話覓封侯。貞觀銅牙弩，開元錦獸張。花門小前好，此物棄沙場。今日翔麟馬，先宜駕鼓車。無勞問河北，諸將覺榮華。任轉江淮粟，休添苑囿兵。由來貔虎士，不滿鳳凰城。江上亦秋色，火雲終不移。巫山猶錦樹，南國且黃鸝。每恨陶彭澤，無錢對菊花。如今九日至，自覺酒須賒。病減詩仍拙，吟多意有餘。莫看江總老，猶被賞時魚。
杜甫,承聞河北諸節度入朝歡喜口號絕句十二首,祿山作逆降天誅，更有思明亦已無。洶洶人寰猶不定，時時鬥戰欲何須。社稷蒼生計必安，蠻夷雜種錯相乾。周宣漢武今王是，孝子忠臣後代看。喧喧道路多歌謠，河北將軍儘入朝。始是乾坤王室正，卻交江漢客魂銷。不道諸公無表來，茫然庶事遣人猜。擁兵相學乾戈銳，使者徒勞百萬回。鳴玉鏘金儘正臣，修文偃武不無人。興王會靜妖氛氣，聖壽宜過一萬春。英雄見事若通神，聖哲為心小一身。燕趙休矜出佳麗，宮闈不擬選才人。抱病江天白首郎，空山樓閣暮春光。衣冠是日朝天子，草奏何時入帝鄉。澶漫山東一百州，削成如桉抱青丘。苞茅重入歸關內，王祭還供儘海頭。東逾遼水北滹沱，星象風雲喜共和。紫氣關臨天地闊，黃金台貯俊賢多。漁陽突騎邯鄲兒，酒酣並轡金鞭垂。意氣即歸雙闕舞，雄豪複遣五陵知。李相將軍擁薊門，白頭雖老赤心存。竟能儘說諸侯入，知有從來天子尊。十二年來多戰場，天威已息陣堂堂。神靈漢代中興主，功業汾陽異姓王。
杜甫,題張氏隱居二首,春山無伴獨相求，伐木丁丁山更幽。澗道餘寒曆冰雪，石門斜日到林丘。不貪夜識金銀氣，遠害朝看麋鹿遊。乘興杳然迷出處，對君疑是泛虛舟。之子時相見，邀人晚興留。霽潭鱣發發，春草鹿呦呦。杜酒偏勞勸，張梨不外求。前村山路險，歸醉每無愁。
杜甫,龍門,龍門橫野斷，驛樹出城來。氣色皇居近，金銀佛寺開。往還時屢改，川陸日悠哉！相閱征途上，生涯儘幾回？
杜甫,送高三十五書記,崆峒小麥熟，且願休王師。請公問主將，焉用窮荒為。饑鷹未飽肉，側翅隨人飛。高生跨鞍馬，有似幽並兒。脫身簿尉中，始與捶楚辭。借問今何官，觸熱向武威。答雲一書記，所愧國士知。人實不易知，更須慎其儀。十年出幕府，自可持旌麾。此行既特達，足以慰所思。男兒功名遂，亦在老大時。常恨結歡淺，各在天一涯。又如參與商，慘慘中腸悲。驚風吹鴻鵠，不得相追隨。黃塵翳沙漠，念子何當歸。邊城有餘力，早寄從軍詩。
杜甫,重遊何氏五首,"問訊東橋竹，將軍有報書。倒衣還命駕，高枕乃吾廬。花妥鶯捎蝶，溪喧獺趁魚。重來休沐地，真作野人居。
山雨樽仍在，沙沉榻未移。犬迎曾宿客，鴉護落巢兒。雲薄翠微寺，天清皇子陂。向來幽興極，步屣過東籬。
落日平台上，春風啜茗時。石欄斜點筆，桐葉坐題詩。翡翠鳴衣桁，蜻蜓立釣絲。自今幽興熟，來往亦無期。
頗怪朝參懶，應耽野趣長。雨拋金鎖甲，苔臥綠沉槍。手自移蒲柳，家才足稻粱。看君用幽意，白日到羲皇。
到此應常宿，相留可判年。蹉跎暮容色，悵望好林泉。何日沾微祿，歸山買薄田？斯遊恐不遂，把酒意茫然。
"
杜甫,投贈哥舒開府翰二十韻,今代麒麟閣，何人第一功。君王自神武，駕馭必英雄。開府當朝傑，論兵邁古風。先鋒百勝在，略地兩隅空。青海無傳箭，天山早掛弓。廉頗仍走敵，魏絳已和戎。每惜河湟棄，新兼節製通。智謀垂睿想，出入冠諸公。日月低秦樹，乾坤繞漢宮。胡人愁逐北，宛馬又從東。受命邊沙遠，歸來禦席同。軒墀曾寵鶴，畋獵舊非熊。茅土加名數，山河誓始終。策行遺戰伐，契合動昭融。勳業青冥上，交親氣概中。未為珠履客，已見白頭翁。壯節初題柱，生涯獨轉蓬。幾年春草歇，今日暮途窮。軍事留孫楚，行間識呂蒙。防身一長劍，將欲倚崆峒。
杜甫,奉先劉少府新畫山水障歌,堂上不合生楓樹，怪底江山起煙霧。聞君掃卻赤縣圖，乘興遣畫滄洲趣。畫師亦無數，好手不可遇。對此融心神。知君重毫素。豈但祁嶽與鄭虔，筆跡遠過楊契丹。得非懸圃裂，無乃瀟湘翻。悄然坐我天姥下，耳邊已似聞清猿。反思前夜風雨急，乃是蒲城鬼神入。元氣淋漓障猶濕，真宰上訴天應泣。野亭春還雜花遠，漁翁暝蹋孤舟立。滄浪水深青溟闊，欹岸側島秋毫末。不見湘妃鼓瑟時，至今斑竹臨江活。劉侯天機精，愛畫入骨髓。自有兩兒郎，揮灑亦莫比。大兒聰明到，能添老樹巔崖裡。小兒心孔開。貌得山僧及童子。若耶溪，雲門寺。吾獨胡為在泥滓，青鞋布襪從此始。
杜甫,晦日尋崔戢李封,朝光入甕牖，屍寢驚敝裘。起行視天宇，春氣漸和柔。興來不暇懶，今晨梳我頭。出門無所待，徒步覺自由。杖藜複恣意，免值公與侯。晚定崔李交，會心真罕儔。每過得酒傾，二宅可淹留。喜結仁裡歡，況因令節求。李生園欲荒，舊竹頗修修。引客看掃除，隨時成獻酬。崔侯初筵色，已畏空尊愁。未知天下士，至性有此否。草牙既青出，蜂聲亦暖遊。思見農器陳，何當甲兵休。上古葛天民，不貽黃屋憂。至今阮籍等，熟醉為身謀。威鳳高其翔，長鯨吞九洲。地軸為之翻，百川皆亂流。當歌欲一放，淚下恐莫收。濁醪有妙理，庶用慰沈浮。
杜甫,三川觀水漲二十韻,我經華原來，不複見平陸。北上唯土山，連山走窮穀。火雲無時出，飛電常在目。自多窮岫雨，行潦相豗蹙。蓊匌川氣黃，群流會空曲。清晨望高浪，忽謂陰崖踣。恐泥竄蛟龍，登危聚麋鹿。枯查卷拔樹，礧磈共充塞。聲吹鬼神下，勢閱人代速。不有萬穴歸，何以尊四瀆。及觀泉源漲，反懼江海覆。漂沙坼岸去，漱壑鬆柏禿。乘陵破山門，回斡裂地軸。交洛赴洪河，及關豈信宿。應沈數州冇，如聽萬室哭。穢濁殊未清，風濤怒猶蓄。何時通舟車，陰氣不黲黷。浮生有蕩汩，吾道正羈束。人寰難容身，石壁滑側足。雲雷此不已，艱險路更跼。普天無川梁，欲濟願水縮。因悲中林士，未脫眾魚腹。舉頭向蒼天，安得騎鴻鵠。
杜甫,喜晴,皇天久不雨，既雨晴亦佳。出郭眺西郊，肅肅春增華。青熒陵陂麥，窈窕桃李花。春夏各有實，我饑豈無涯。乾戈雖橫放，慘澹鬥龍蛇。甘澤不猶愈，且耕今未賒。丈夫則帶甲，婦女終在家。力難及黍稷，得種菜與麻。千載商山芝，往者東門瓜。其人骨已朽，此道誰疵瑕。英賢遇轗軻，遠引蟠泥沙。顧慚昧所適，回首白日斜。漢陰有鹿門，滄海有靈查。焉能學眾口，咄咄空谘嗟！
杜甫,樊二十三寺禦赴漢中判官,威弧不能弦，自爾無寧歲。川穀血橫流，豺狼沸相噬。天子從北來，長驅振凋敝。頓兵岐梁下，卻跨沙漠裔。二京陷未收，四極我得製。蕭索漢水清，緬通淮湖稅。使者紛星散，王綱尚旒綴。南伯從事賢，君行立談際。生知七曜曆，手畫三軍勢。冰雪淨聰明，雷霆走精銳。幕府輟諫官，朝廷無此例。至尊方旰食，仗爾布嘉惠。補闕暮征入，柱史晨征憩。正當艱難時，實藉長久計。回風吹獨樹，白日照執袂。慟哭蒼煙根，山門萬重閉。居人莽牢落，遊子方迢遞。裴回悲生離，局促老一世。陶唐歌遺民，後漢更列帝。恨無匡複姿，聊欲從此逝。
杜甫,送從弟亞赴河西判官,南風作秋聲，殺氣薄炎熾。盛夏鷹隼擊，時危異人至。令弟草中來，蒼然請論事。詔書引上殿，奮舌動天意。兵法五十家，爾腹為篋笥。應對如轉丸，疏通略文字。經綸皆新語，足以正神器。宗廟尚為灰，君臣俱下淚。崆峒地無軸，青海天軒輊。西極最瘡痍，連山暗烽燧。帝曰大布衣，藉卿佐元帥。坐看清流沙，所以子奉使。歸當再前席，適遠非曆試。須存武威郡，為畫長久利。孤峰石戴驛，快馬金纏轡。黃羊飫不膻，蘆酒多還醉。踴躍常人情，慘澹苦士誌。安邊敵何有，反正計始遂。吾聞駕鼓車，不合用騏驥。龍吟回其頭，夾輔待所致。
杜甫,送韋十六評事充同穀郡防禦判官,昔冇賊中時，潛與子同遊。今歸行在所，王事有去留。逼側兵馬間，主憂急良籌。子雖軀乾小，老氣橫九州。挺身艱難際，張目視寇讎。朝廷壯其節，奉詔令參謀。鑾輿駐鳳翔，同穀為咽喉。西扼弱水道，南鎮枹罕陬。此邦承平日，剽劫吏所羞。況乃胡未滅，控帶莽悠悠。府中韋使君，道足示懷柔。令侄才俊茂，二美又何求。受詞太白腳，走馬仇池頭。古色沙土裂，積陰雪雲稠。羌父豪豬靴，羌兒青兕裘。吹角向月窟，蒼山旌旆愁。鳥驚出死樹，龍怒拔老湫。古來無人境，今代橫戈矛。傷哉文儒士，憤激馳林丘。中原正格鬥，後會何緣由。百年賦命定，豈料沉與浮。且複戀良友，握手步道周。論兵遠壑淨，亦可縱冥搜。題詩得秀句，劄翰時相投。
杜甫,送李校書二十六韻,代北有豪鷹，生子毛儘赤。渥窪騏驥兒，尤異是龍脊。李舟名父子，清峻流輩伯。人間好少年，不必須白晰。十五富文史，十八足賓客。十九授校書，二十聲輝赫。眾中每一見，使我潛動魄。自恐二男兒，辛勤養無益。乾元元年春，萬姓始安宅。舟也衣彩衣，告我欲遠適。倚門固有望，斂衽就行役。南登吟白華，已見楚山碧。藹藹鹹陽都，冠蓋日雲積。何時太夫人，堂上會親戚。汝翁草明光，天子正前席。歸期豈爛漫，彆意終感激。顧我蓬屋姿，謬通金閨籍。小來習性懶，晚節慵轉劇。每愁悔吝作，如覺天地窄。羨君齒發新，行己能夕惕。臨岐意頗切，對酒不能吃。回身視綠野，慘澹如荒澤。老雁春忍饑，哀號待枯麥。時哉高飛燕，絢練新羽翮。長雲濕褒斜，漢水饒巨石。無令軒車遲，衰疾悲夙昔。
杜甫,端午日賜衣,宮衣亦有名，端午被恩榮。細葛含風軟，香羅疊雪輕。自天題處濕，當暑著來清。意內稱長短，終身荷聖情。
杜甫,遣興三首,我今日夜憂，諸弟各異方。不知死與生，何況道路長。避寇一分散，饑寒永相望。豈無柴門歸？欲出畏虎狼。仰看雲中雁，禽鳥亦有行。蓬生非無根，漂蕩隨高風。天寒落萬裡，不複歸本叢。客子念故宅，三年門巷空。悵望但烽火，戎車滿關東。生涯能幾何，常在羈旅中！昔在洛陽時，親友相追攀。送客東郊道，遨遊宿南山。煙塵阻長河，樹羽成皋間。回首載酒地，豈無一日還？丈夫貴壯健，慘戚非朱顏。
杜甫,遣興三首,下馬古戰場，四顧但茫然。風悲浮雲去，黃葉墜我前。朽骨穴螻蟻，又為蔓草纏。故老行歎息，今人尚開邊。漢虜互勝負，封疆不常全。安得廉恥將，三軍同晏眠。高秋登塞山，南望馬邑州。降虜東擊胡，壯健儘不留。穹廬莽牢落，上有行雲愁。老弱哭道路，願聞甲兵休。鄴中事反覆，死人積如丘。諸將已茅土，載驅誰與謀。豐年孰雲遲，甘澤不在早。耕田秋雨足，禾黍已映道。春苗九月交，顏色同日老。勸汝衡門士，忽悲尚枯槁。時來展材力，先後無醜好。但訝鹿皮翁，忘機對芳草。
杜甫,促織,促織甚微細，哀音何動人。草根吟不穩，床下夜相親。久客得無淚，放妻難及晨。悲絲與急管，感激異天真。
杜甫,賓至,幽棲地僻經過少，老病人扶再拜難。豈有文章驚海內，漫勞車馬駐江乾。竟日淹留佳客坐，百年粗糲腐儒餐。不嫌野外無供給，乘興還來看藥欄。
杜甫,和裴迪登蜀州東亭送客逢早梅相憶見寄,東閣官梅動詩興，還如何遜在揚州。此時對雪遙相憶，送客逢春可自由。幸不折來傷歲暮，若為看去亂鄉愁。江邊一樹垂垂發，朝夕催人自白頭。
杜甫,春水,三月桃花浪，江流複舊痕。朝來冇沙尾，碧色動柴門。接縷垂芳餌，連筒灌小園。已添無數鳥，爭浴故相喧。
杜甫,早起,春來常早起，幽事頗相關。帖石防隤岸，開林出遠山。一丘藏曲折，緩步有躋攀。童仆來城市，瓶中得酒還。
杜甫,大雨,西蜀冬不雪，春農尚嗷嗷。上天回哀眷，朱夏雲鬱陶。執熱乃沸鼎，纖絺成縕袍。風雷颯萬裡，霈澤施蓬蒿。敢辭茅葦漏，已喜黍豆高。三日無行人，二江聲怒號。流惡邑裡清，矧茲遠江皋。荒庭步鸛鶴，隱幾望波濤。沉屙聚藥餌，頓忘所進勞。則知潤物功，可以貸不毛。陰色靜隴畝，勸耕自官曹。四鄰耒耜出，何必吾家操。
杜甫,遠遊,賤子何人記，迷芳著處家。竹風連野色，江沫擁春沙。種藥扶衰病，吟詩解歎嗟。似聞胡騎走，失喜問京華。
杜甫,草堂,昔我去草堂，蠻夷塞成都。今我歸草堂，成都適無虞。請陳初亂時，反複乃須臾。大將赴朝廷，群小起異圖。中宵斬白馬，盟歃氣已粗。西取邛南兵，北斷劍閣隅。布衣數十人，亦擁專城居。其勢不兩大，始聞蕃漢殊。西卒卻倒戈，賊臣互相誅。焉知肘腋禍，自及梟獍徒。義士皆痛憤，紀綱亂相逾。一國實三公，萬人欲為魚。唱和作威福，孰肯辨無辜。眼前列杻械，背後吹笙竽。談笑行殺戮，濺血滿長衢。到今用鉞地，風雨聞號呼。鬼妾與鬼馬，色悲充爾娛。國家法令在，此又足驚籲。賤子且奔走，三年望東吳。弧矢暗江海，難為遊五湖。不忍竟舍此，複來薙榛蕪。入門四鬆在，步屟萬竹疏。舊犬喜我歸，低徊入衣裾。鄰舍喜我歸，酤酒攜胡蘆。大官喜我來，遣騎問所須。城郭喜我來，賓客隘村墟。天下尚未寧，健兒勝腐儒。飄搖風塵際，何地置老夫。於時見疣贅，骨髓幸未枯。飲啄愧殘生，食薇不敢餘。
杜甫,李潮八分小篆歌,蒼頡鳥跡既茫昧，字體變化如浮雲。陳倉石鼓又已訛，大小二篆生八分。秦有李斯漢蔡邕，中間作者寂不聞。嶧山之碑野火焚，棗木傳刻肥失真。苦縣光和尚骨立，書貴瘦硬方通神。惜哉李蔡不複得，吾甥李潮下筆親。尚書韓擇木，騎曹蔡有鄰。開元已來數八分，潮也奄有二子成三人。況潮小篆逼秦相，快劍長戟森相向。八分一字直百金，蛟龍盤拏肉屈強。吳郡張顛誇草書，草書非古空雄壯。豈如吾甥不流宕，丞相中郎丈人行。巴東逢李潮，逾月求我歌。我今衰老才力薄，潮乎潮乎奈汝何。
杜甫,將赴荊南，寄彆李劍州,使君高義驅今古，寥落三年坐劍州。但見文翁能化俗，焉知李廣未封侯。路經灩澦雙蓬鬢，天入滄浪一釣舟。戎馬相逢更何日，春風回首仲宣樓。
杜甫,初冬,垂老戎衣窄，歸休寒色深。漁舟上急水，獵火著高林。日有習池醉，愁來梁甫吟。乾戈未偃息，出處遂何心。
杜甫,子規,峽裡雲安縣，江樓翼瓦齊。兩邊山木合，終日子規啼。眇眇春風見，蕭蕭夜色淒。客愁那聽此，故作傍人低。
杜甫,江上,江上日多雨，蕭蕭荊楚秋。高風下木葉，永夜攬貂裘。勳業頻看鏡，行藏獨倚樓。時危思報主，衰謝不能休。
杜甫,不寐,瞿塘夜水黑，城內改更籌。翳翳月沉霧，輝輝星近樓。氣衰甘少寐，心弱恨和愁。多壘滿山穀，桃源無處求。
杜甫,遠遊,江闊浮高棟，雲長出斷山。塵沙連越巂，風雨暗荊蠻。雁矯銜蘆內，猿啼失木間。弊裘蘇季子，曆國未知還。
杜甫,暮春,臥病擁塞在峽中，瀟湘洞庭虛映空。楚天不斷四時雨，巫峽常吹千裡風。沙上草閣柳新暗，城邊野池蓮欲紅。暮春鴛鷺立洲渚，挾子翻飛還一叢。
杜甫,夜,絕岸風威動，寒房燭影微。嶺猿霜外宿，江鳥夜深飛。獨坐親雄劍，哀歌歎短衣。煙塵繞閶闔，白首壯心違。
杜甫,小至,天時人事日相催，冬至陽生春又來。刺繡五紋添弱線，吹葭六琯動浮灰。岸容待臘將舒柳，山意衝寒欲放梅。雲物不殊鄉國異，教兒且覆掌中杯。
杜甫,風疾舟中伏枕書懷三十六韻，奉呈湖南親友,軒轅休製律，虞舜罷彈琴。尚錯雄鳴管，猶傷半死心。聖賢名古邈，羈旅病年侵。舟泊常依震，湖平早見參。如聞馬融笛，若倚仲宣襟。故國悲寒望，群雲慘歲陰。水鄉霾白屋，楓岸疊青岑。鬱鬱冬炎瘴，濛濛雨滯淫。鼓迎非祭鬼，彈落似鴞禽。興儘才無悶，愁來遽不禁。生涯相汩冇，時物自蕭森。疑惑尊中弩，淹留冠上簪。牽裾驚魏帝，投閣為劉歆。狂走終奚適，微才謝所欽。吾安藜不糝，汝貴玉為琛。烏幾重重縛，鶉衣寸寸針。哀傷同庾信，述作異陳琳。十暑岷山葛，三霜楚戶砧。叨陪錦帳座，久放白頭吟。反樸時難遇，忘機陸易沈。應過數粒食，得近四知金。春草封歸恨，源花費獨尋。轉蓬憂悄悄，行藥病涔涔。瘞夭追潘嶽，持危覓鄧林。蹉跎翻學步，感激在知音。卻假蘇張舌，高誇周宋鐔。納流迷浩汗，峻址得嶔崟。城府開清旭，鬆筠起碧潯。披顏爭倩倩，逸足競駸駸。朗鑒存愚直，皇天實照臨。公孫仍恃險，侯景未生擒。書信中原闊，乾戈北鬥深。畏人千裡井，問俗九州箴。戰血流依舊，軍聲動至今。葛洪屍定解，許靖力還任。家事丹砂訣，無成涕作霖。
杜甫,闕題,三月雪連夜，未應傷物華。隻緣春欲儘，留著伴梨花。
杜甫,百憂集行,憶年十五心尚孩，健如黃犢走複來。庭前八月梨棗熟，一日上樹能千回。即今倏忽已五十，坐臥隻多少行立。強將笑語供主人，悲見生涯百憂集。入門依舊四壁空，老妻睹我顏色同。癡兒未知父子禮，叫怒索飯啼門東。
杜甫,搗衣,亦知戍不返，秋至拭清砧。已近苦寒月，況經長彆心。寧辭搗熨倦，一寄塞垣深。用儘閨中力，君聽空外音。
杜甫,絕句三首,聞道巴山裡，春船正好行。都將百年興，一望九江城。水檻溫江口，茅堂石筍西。移船先主廟，洗藥浣沙溪。設道春來好，狂風大放顛。吹花隨水去，翻卻釣魚船。
杜甫,三絕句,楸樹馨香倚釣磯，斬新花蕊未應飛。不如醉裡風吹儘，可忍醒時雨打稀。門外鸕鶿去不來，沙頭忽見眼相猜。自今已後知人意，一日須來一百回。無數春筍滿林生，柴門密掩斷人行。會須上番看成竹，客至從嗔不出迎。
杜甫,夜宴左氏莊,風林纖月落，衣露淨琴張。暗水流花徑，春星帶草堂。檢書燒燭短，看劍引杯長。詩罷聞吳詠，扁舟意不忘。
杜甫,病後遇過王倚飲贈歌,麟角鳳觜世莫識，煎膠續弦奇自見。尚看王生抱此懷，在於甫也何由羨。且遇王生慰疇昔，素知賤子甘貧賤。酷見凍餒不足恥，多病沈年苦無健。王生怪我顏色惡，答雲伏枕艱難遍，瘧癘三秋孰可忍，寒熱百日相交戰。頭白眼暗坐有胝，肉黃皮皺命如線。惟生哀我未平複，為我力致美肴膳。遣人向市賒香粳，喚婦出房親自饌。長安冬菹酸且綠，金城土酥靜如練。兼求富豪且割鮮，密沽鬥酒諧終宴。故人情義晚誰似，令我手腳輕欲漩。老馬為駒信不虛，當時得意況深眷。但使殘年飽吃飯，隻願無事常相見。
杜甫,白絲行,繅絲須長不須白，越羅蜀錦金粟尺。象床玉手亂殷紅，萬草千花動凝碧。已悲素質隨時染，裂下鳴機色相射。美人細意熨帖平，裁縫滅儘針線跡。春天衣著為君舞，蛺蝶飛來黃鸝語。落絮遊絲亦有情，隨風照日宜輕舉。香汗輕塵汙顏色，開新合故置何許。君不見才士汲引難，恐懼棄捐忍羈旅。
杜甫,九日寄岑參,出門複入門，兩腳但如舊。所向泥活活，思君令人瘦。沉吟坐西軒，飲食錯昏晝。寸步曲江頭，難為一相就。籲嗟呼蒼生，稼穡不可救。安得誅雲師，疇能補天漏。大明韜日月，曠野號禽獸。君子強逶迤，小人困馳驟。維南有崇山，恐與川浸溜。是節東籬菊，紛披為誰秀。岑生多新詩，性亦嗜醇酎。采采黃金花，何由滿衣袖。
杜甫,夏日李公見訪,遠林暑氣薄，公子過我遊。貧居類村塢，僻近城南樓。帝舍頗淳樸，所願亦易求。隔屋喚西家，借問有酒不。牆頭過濁醪，展席俯長流。清風左右至，客意已驚秋。巢多眾鳥鬥，葉密鳴蟬稠。苦道此物聒，孰謂吾廬幽。水花晚色靜，庶足充淹留。預恐尊中儘，更起為君謀。
杜甫,天育驃騎歌,吾聞天子之馬走千裡，今之畫圖無乃是。是何意態雄且傑，駿尾蕭梢朔風起。毛為綠縹兩耳黃，眼有紫焰雙瞳方。矯矯龍性合變化，卓立天骨森開張。伊昔太仆張景順，監牧攻駒閱清峻。遂令大奴守天育，彆養驥子憐神俊。當時四十萬匹馬，張公歎其材儘下。故獨寫真傳世人，見之座右久更新。年多物化空形影，嗚呼健步無由騁。如今豈無騕褭與驊騮，時無王良伯樂死即休。
杜甫,沙苑行,君不見左輔白沙如白水，繚以周牆百餘裡。龍媒昔是渥窪生，汗血今稱獻於此。苑中騋牝三千匹，豐草青青寒不死。食之豪健西域無，每歲攻駒冠邊鄙。王有虎臣司苑門，入門天廄皆雲屯。驌驦一骨獨當禦，春秋二時歸至尊。至尊內外馬盈億，伏櫪在坰空大存。逸群絕足信殊傑，倜儻權奇難具論。累累塠阜藏奔突，往往坡陀縱超越。角壯翻同麋鹿遊，浮深簸蕩黿鼉窟。泉出巨魚長比人，丹砂作尾黃金鱗。豈知異物同精氣，雖未成龍亦有神。
杜甫,驄馬行,鄧公馬癖人共知，初得花驄大宛種。夙昔傳聞思一見，牽來左右神皆竦。雄姿逸態何崷崒，顧影驕嘶自矜寵。隅目青熒夾鏡懸，肉駿碨礌連錢動。朝來久試華軒下，未覺千金滿高價。赤汗微生白雪毛，銀鞍卻覆香羅帕。卿家舊賜公取之，天廄真龍此其亞。晝洗須騰涇渭深，朝趨可刷幽並夜。吾聞良驥老始成，此馬數年人更驚。豈有四蹄疾於鳥，不與八駿俱先鳴。時俗造次那得致，雲霧晦冥方降精。近聞下詔喧都邑，肯使騏驎地上行。
杜甫,送率府程錄還鄉,鄙夫行衰謝，抱病昏妄集。常時往還人，記一不識十。程侯晚相遇，與語才傑立。熏然耳目開，頗覺聰明入。千載得鮑叔，末契有所及。意鐘老柏青，義動修蛇蟄。若人可數見，慰我垂白泣。告彆無淹晷，百憂複相襲。內愧突不黔，庶羞以賙給。素絲挈長魚，碧酒隨玉粒。途窮見交態，世梗悲路澀。東風吹春冰，泱莽後土濕。念君惜羽翮，既飽更思戢。莫作翻雲鶻，聞呼向禽急。
杜甫,喜達行在所三首,西憶岐陽信，無人遂卻回。眼穿當落日，心死著寒灰。霧樹行相引，蓮峰望忽開。所親驚老瘦，辛苦賊中來。愁思胡笳夕，淒涼漢苑春。生還今日事，間道暫時人。司隸章初睹，南陽氣已新。喜心翻倒極，嗚咽淚沾巾。死去憑誰報，歸來始自憐。猶瞻太白雪，喜遇武功天。影靜千官裡，心蘇七校前。今朝漢社稷，新數中興年。
杜甫,送長孫九侍禦赴武威判官,驄馬新鑿蹄，銀鞍被來好。繡衣黃白郎，騎向交河道。問君適萬裡，取彆何草草。天子憂涼州，嚴程到須早。去秋群胡反，不得無電掃。此行收遺甿，風俗方再造。族父領元戎，名聲國中老。奪我同官良，飄搖按城堡。使我不能餐，令我惡懷抱。若人才思闊，溟漲浸絕島。尊前失詩流，塞上得國寶。皇天悲送遠，雲雨白浩浩。東郊尚烽火，朝野色枯槁。西極柱亦傾，如何正穹昊。
杜甫,行次昭陵,舊俗疲庸主，群雄問獨夫。讖歸龍鳳質，威定虎狼都。天屬尊堯典，神功協禹謨。風雲隨絕足，日月繼高衢。文物多師古，朝廷半老儒。直詞寧戮辱，賢路不崎嶇。往者災猶降，蒼生喘未蘇。指麾安率土，蕩滌撫洪爐。壯士悲陵邑，幽人拜鼎湖。玉衣晨自舉，鐵馬汗常趨。鬆柏瞻虛殿，塵沙立暝途。寂寥開國日，流恨滿山隅。
杜甫,臘日,臘日常年暖尚遙，今年臘日凍全消。侵陵雪色還萱草，漏泄春光有柳條。縱酒欲謀良夜醉，還家初散紫宸朝。口脂麵藥隨恩澤，翠管銀罌下九霄。
杜甫,曲江對雨,城上春雲覆苑牆，江亭晚色靜年芳。林花著雨燕脂落，水荇牽風翠帶長。龍武新軍深駐輦，芙蓉彆殿謾焚香。何時詔此金錢會，暫醉佳人錦瑟旁。
杜甫,至德二載，甫自京金光門出間道歸鳳翔。....,此道昔歸順，西郊胡正繁。至今殘破膽，應有未招魂。近得歸京邑，移官豈至尊。無才日衰老，駐馬望千門。
杜甫,雷,大旱山嶽燋，密雲複無雨。南方瘴癘地，罹此農事苦。封內必舞雩，峽中喧擊鼓。真龍竟寂寞，土梗空俯僂。籲嗟公私病，稅斂缺不補。故老仰麵啼，瘡痍向誰數。暴尪或前聞，鞭巫非稽古。請先偃甲兵，處分聽人主。萬邦但各業，一物休儘取。水旱其數然，堯湯免親睹。上天鑠金石，群盜亂豺虎。二者存一端，愆陽不猶愈。昨宵殷其雷，風過齊萬弩。複吹霾翳散，虛覺神靈聚。氣暍腸胃融，汗滋衣裳汙。吾衰尤拙計，失望築場圃。
杜甫,早發,有求常百慮，斯文亦吾病。以茲朋故多，窮老驅馳並。早行篙師怠，席掛風不正。昔人戒垂堂，今則奚奔命。濤翻黑蛟躍，日出黃霧映。煩促瘴豈侵，頹倚睡未醒。仆夫問盥櫛，暮顏靦青鏡。隨意簪葛巾，仰慚林花盛。側聞夜來寇，幸喜囊中淨。艱危作遠客，乾請傷直性。薇蕨餓首陽，粟馬資曆聘。賤子欲適從，疑誤此二柄。
杜甫,梅雨,"南京犀浦道，四月熟黃梅。湛湛長江去，冥冥細雨來。茅茨疏易濕，雲霧密難開。竟日蛟龍喜，盤渦與岸回。 
        "
杜甫,村夜,蕭蕭風色暮，江頭人不行。村舂雨外急，鄰火夜深明。胡羯何多難，漁樵寄此生。中原有兄弟，萬裡正含情。
杜甫,渡江,春江不可渡，二月已風濤。舟楫欹斜疾，魚龍偃臥高。渚花兼素錦，汀草亂青袍。戲問垂綸客，悠悠見汝曹。
杜甫,春歸,苔徑臨江竹，茅簷覆地花。彆來頻甲子，倏忽又春華。倚杖看孤石，傾壺就淺沙。遠鷗浮水靜，輕燕受風斜。世路雖多梗，吾生亦有涯。此身醒複醉，乘興即為家。
杜甫,三絕句,前年渝州殺刺史，今年開州殺刺史。群盜相隨劇虎狼，食人更肯留妻子。二十一家同入蜀，惟殘一人出駱穀。自說二女齧臂時，回頭卻向秦雲哭。殿前兵馬雖驍雄，縱暴略與羌渾同。聞道殺人漢水上，婦女多在官軍中。
杜甫,小園,由來巫峽水，本自楚人家。客病留因藥，春深買為花。秋庭風落果，瀼岸雨頹沙。問俗營寒事，將詩待物華。
杜甫,雷,巫峽中宵動，滄江十月雷。龍蛇不成蟄，天地劃爭回。卻碾空山過，深蟠絕壁來。何須妒雲雨，霹靂楚王台。
杜甫,獨坐,悲愁回白首，倚杖背孤城。江斂洲渚出，天虛風物清。滄溟服衰謝，朱紱負平生。仰羨黃昏鳥，投林羽翮輕。
杜甫,清明二首,朝來新火起新煙，湖色春光淨客船。繡羽銜花他自得，紅顏騎竹我無緣。胡童結束還難有，楚女腰肢亦可憐。不見定王城舊處，長懷賈傅井依然。虛沾焦舉為寒食，實藉嚴君賣卜錢。鐘鼎山林各天性，濁醪粗飯任吾年。此身飄泊苦西東，右臂偏枯半耳聾。寂寂係舟雙下淚，悠悠伏枕左書空。十年蹴踘將雛遠，萬裡秋千習俗同。旅雁上雲歸紫塞，家人鑽火用青楓。秦城樓閣煙花裡，漢主山河錦繡中。風水春來洞庭闊，白蘋愁殺白頭翁。
杜甫,去蜀,五載客蜀郡，一年居梓州。如何關塞阻，轉作瀟湘遊。世事已黃發，殘生隨白鷗。安危大臣在，不必淚長流。
杜甫,遊龍門奉先寺,已從招提遊，更宿招提境。陰壑生虛籟，月林散清影。天闕象緯逼，雲臥衣裳冷。欲覺聞晨鐘，令人發深省。
杜甫,漫興九首,眼見客愁愁不醒，無賴春色到江亭。即遣花開深造次，便覺鶯語太丁寧。手種桃李非無主，野老牆低還似家。恰似春風相欺得，夜來吹折數枝花。熟知茅齋絕低小，江上燕子故來頻。銜泥點汙琴書內，更接飛蟲打著人。二月已破三月來，漸老逢春能幾回。莫思身外無窮事，且儘生前有限杯。腸斷春江欲儘頭，杖藜徐步立芳洲。顛狂柳絮隨風去，輕薄桃花逐水流。懶慢無堪不出村，呼兒日在掩柴門。蒼苔濁酒林中靜，碧水春風野外昏。糝徑楊花鋪白氈，點溪荷葉疊青錢。筍根稚子無人見，沙上鳧雛傍母眠。舍西柔桑葉可拈，江畔細麥複纖纖。人生幾何春已夏，不放香醪如蜜甜。隔戶楊柳弱嫋嫋，恰似十五女兒腰。誰謂朝來不作意，狂風挽斷最長條。
杜甫,與李十二白同尋範十隱居,李侯有佳句，往往似陰鏗。餘亦東蒙客，憐君如弟兄。醉眠秋共被，攜手日同行。更想幽期處，還尋北郭生。入門高興發，侍立小童清。落景聞寒杵，屯雲對古城。向來吟橘頌，誰與討蓴羹？不願論簪笏，悠悠滄海情。
杜甫,贈韋左丞丈濟,左轄頻虛位，今年得舊儒。相門韋氏在，經術漢臣須。時議歸前烈，天倫恨莫俱。鴒原荒宿草，鳳沼接亨衢。有客雖安命，衰容豈壯夫。家人憂幾杖，甲子混泥途。不謂矜餘力，還來謁大巫。歲寒仍顧遇，日暮且踟躕。老驥思千裡，饑鷹待一呼。君能微感激，亦足慰榛蕪。
杜甫,示從孫濟,平明跨驢出，未知適誰門。權門多噂遝，且複尋諸孫。諸孫貧無事，宅舍如荒村。堂前自生竹，堂後自生萱。萱草秋已死，竹枝霜不蕃。淘米少汲水，汲多井水渾。刈葵莫放手，放手傷葵根。阿翁懶惰久，覺兒行步奔。所來為宗族，亦不為盤飧。小人利口實，薄俗難可論。勿受外嫌猜，同姓古所敦。
杜甫,故武衛將軍挽歌三首,嚴警當寒夜，前軍落大星。壯夫思感決，哀詔惜精靈。王者今無戰，書生已勒銘。封侯意疏闊，編簡為誰青。舞劍過人絕，鳴弓射獸能。銛鋒行愜順，猛噬失蹻騰。赤羽千夫膳，黃河十月冰。橫行沙漠外，神速至今稱。哀挽青門去，新阡絳水遙。路人紛雨泣，天意颯風飄。部曲精仍銳，匈奴氣不驕。無由睹雄略，大樹日蕭蕭。
杜甫,渼陂西南台,高台麵蒼陂，六月風日冷。蒹葭離披去，天水相與永。懷新目似擊，接要心已領。仿像識鮫人，空蒙辨魚艇。錯磨終南翠，顛倒白閣影。崷崒增光輝，乘陵惜俄頃。勞生愧嚴鄭，外物慕張邴。世複輕驊騮，吾甘雜蛙黽。知歸俗可忽，取適事莫並。身退豈待官，老來苦便靜。況資菱芡足，庶結茅茨迥。從此具扁舟，彌年逐清景。
杜甫,苦雨奉寄隴西公兼呈王征士,今秋乃淫雨，仲月來寒風。群木水光下，萬象雲氣中。所思礙行潦，九裡信不通。悄悄素滻路，迢迢天漢東。願騰六尺馬，背若孤征鴻。劃見公子麵，超然歡笑同。奮飛既胡越，局促傷樊籠。一飯四五起，憑軒心力窮。嘉蔬冇混濁，時菊碎榛叢。鷹隼亦屈猛，烏鳶何所蒙。式瞻北鄰居，取適南巷翁。掛席釣川漲，焉知清興終。
杜甫,魏將軍歌,將軍昔著從事衫，鐵馬馳突重兩銜。披堅執銳略西極，昆侖月窟東嶄岩。君門羽林萬猛士，惡若哮虎子所監。五年起家列霜戟，一日過海收風帆。平生流輩徒蠢蠢，長安少年氣欲儘。魏侯骨聳精爽緊，華嶽峰尖見秋隼。星躔寶校金盤陀，夜騎天駟超天河。欃槍熒惑不敢動，翠蕤雲旓相蕩摩。吾為子起歌都護，酒闌插劍肝膽露。鉤陳蒼蒼風玄武，萬歲千秋奉明主，臨江節士安足數。
杜甫,薛端薛複筵簡薛華醉歌,文章有神交有道，端複得之名譽早。愛客滿堂儘豪翰，開筵上日思芳草。安得健步移遠梅，亂插繁花向晴昊。千裡猶殘舊冰雪，百壺且試開懷抱。垂老惡聞戰鼓悲，急觴為緩憂心搗。少年努力縱談笑，看我形容已枯槁。坐中薛華善醉歌，歌辭自作風格老。近來海內為長句，汝與山東李白好。何劉沈謝力未工，才兼鮑昭愁絕倒。諸生頗儘新知樂，萬事終傷不自保。氣酣日落西風來，願吹野水添金杯。如澠之酒常快意，亦知窮愁安在哉。忽憶雨時秋井塌，古人白骨生青苔，如何不飲令心哀。
杜甫,玉華宮,溪回鬆風長，蒼鼠竄古瓦。不知何王殿，遺構絕壁下。陰房鬼火青，壞道哀湍瀉。萬籟真笙竽，秋色正蕭灑。美人為黃土，況乃粉黛假。當時侍金輿，故物獨石馬。憂來藉草坐，浩歌淚盈把。冉冉征途間，誰是長年者。
杜甫,得舍弟消息,風吹紫荊樹，色與春庭暮。花落辭故枝，風回返無處。骨肉恩書重，漂泊難相遇。猶有淚成河，經天複東注。
杜甫,瘦馬行,東郊瘦馬使我傷，骨骼硉兀如堵牆。絆之欲動轉欹側，此豈有意仍騰驤。細看六印帶官字，眾道三軍遺路旁。皮乾剝落雜泥滓，毛暗蕭條連雪霜。去歲奔波逐餘寇，驊騮不慣不得將。士卒多騎內廄馬，惆悵恐是病乘黃。當時曆塊誤一蹶，委棄非汝能周防。見人慘澹若哀訴，失主錯莫無晶光。天寒遠放雁為伴，日暮不收烏啄瘡。誰家且養願終惠，更試明年春草長。
杜甫,至日遣興，奉寄北省舊閣老、兩院故人二首,去歲茲辰捧禦床，五更三點入鵷行。欲知趨走傷心地，正想氛氳滿眼香。無路從容陪語笑，有時顛倒著衣裳。何人錯憶窮愁日，愁日愁隨一線長。憶昨逍遙供奉班，去年今日侍龍顏。麒麟不動爐煙上，孔雀徐開扇影還。玉幾由來天北極，朱衣隻在殿中間。孤城此日堪腸斷，愁對寒雲雪滿山。
杜甫,閿鄉薑七少府設膾，戲贈長歌,薑侯設膾當嚴冬，昨日今日皆天風。河東未漁不宜得，鑿冰恐侵河伯宮。饔人受魚鮫人手，洗魚磨刀魚眼紅。無聲細下飛碎雪，有骨已剁嘴春蔥。偏勸腹腴愧年少，軟炊香飯緣老翁。落砧何曾白紙濕，放箸未覺金盤空。新歡便飽薑侯德，清觴異味情屢極。東歸貪路自覺難，欲彆上馬身無力。可憐為人好心事，於我見子真顏色。不恨我衰子貴時，悵望且為今相義。
杜甫,有懷台州鄭十八司戶虔,天台隔三江，風浪無晨暮。鄭公縱得歸，老病不識路。昔如水上鷗，今如罝中兔。性命由他人，悲辛但狂顧。山鬼獨一腳，蝮蛇長如樹。呼號傍孤城，歲月誰與度。從來禦魑魅，多為才名誤。夫子嵇阮流，更被時俗惡。海隅微小吏，眼暗發垂素。黃帽映青袍，非供折腰具。平生一杯酒，見我故人遇。相望無所成，乾坤莽回互。
杜甫,遣興二首,天用莫如龍，有時係扶桑。頓轡海徒湧，神人身更長。性命苟不存，英雄徒自強。吞聲勿複道，真宰意茫茫。地用莫如馬，無良複誰記。此日千裡鳴，追風可君意。君看渥窪種，態與駑駘異。不雜蹄齧間，逍遙有能事。
杜甫,太平寺泉眼,招提憑高岡，疏散連草莽。出泉枯柳根，汲引歲月古。石間見海眼，天畔縈水府。廣深丈尺間，宴息敢輕侮。青白二小蛇，幽姿可時睹。如絲氣或上，爛熳為雲雨。山頭到山下，鑿井不儘土。取供十方僧，香美勝牛乳。北風起寒文，弱藻舒翠縷。明涵客衣淨，細蕩林影趣。何當宅下流，餘潤通藥圃。三春濕黃精，一食生毛羽。
杜甫,歸燕,不獨避霜雪，其如儔侶稀。四時無失序，八月自知歸。春色豈相訪，眾雛還識機。故巢儻未毀，會傍主人飛。
杜甫,苦竹,青冥亦自守，軟弱強扶持。味苦夏蟲避，叢卑春鳥疑。軒墀曾不重，翦伐欲無辭。幸近幽人屋，霜根結在茲。
杜甫,病馬,乘爾亦已久，天寒關塞深。塵中老儘力，歲晚病傷心。毛骨豈殊眾，馴良猶至今。物微意不淺，感動一沉吟。
杜甫,杜鵑行,君不見昔日蜀天子，化作杜鵑似老烏。寄巢生子不自啄，群鳥至今與哺雛。雖同君臣有舊禮，骨肉滿眼身羈孤。業工竄伏深樹裡，四月五月偏號呼。其聲哀痛口流血，所訴何事常區區。爾豈摧殘始發憤，羞帶羽翮傷形愚。蒼天變化誰料得，萬事反覆何所無。萬事反覆何所無，豈憶當殿群臣趨。
杜甫,江上值水如海勢聊短述,為人性僻耽佳句，語不驚人死不休。老去詩篇渾漫與，春來花鳥莫深愁。新添水檻供垂釣，故著浮槎替入舟。焉得思如陶謝手，令渠述作與同遊。
杜甫,丁香,丁香體柔弱，亂結枝猶墊。細葉帶浮毛，疏花披素豔。深栽小齋後，庶近幽人占。晚墮蘭麝中，休懷粉身念。
杜甫,戲題寄上漢中王三首,西漢親王子，成都老客星。百年雙白鬢，一彆五秋螢。忍斷杯中物，祗看座右銘。不能隨皂蓋，自醉逐浮萍。策杖時能出，王門異昔遊。已知嗟不起，未許醉相留。蜀酒濃無敵，江魚美可求。終思一酩酊，淨掃雁池頭。群盜無歸路，衰顏會遠方。尚憐詩警策，猶記酒顛狂。魯衛彌尊重，徐陳略喪亡。空餘枚叟在，應念早升堂。
杜甫,陳拾遺故宅,拾遺平昔居，大屋尚修椽。悠揚荒山日，慘澹故園煙。位下曷足傷，所貴者聖賢。有才繼騷雅，哲匠不比肩。公生揚馬後，名與日月懸。同遊英俊人，多秉輔佐權。彥昭超玉價，郭振起通泉。到今素壁滑，灑翰銀鉤連。盛事會一時，此堂豈千年。終古立忠義，感遇有遺編。
杜甫,醉歌行,"陸機二十作文賦，汝更小年能綴文。
總角草書又神速，世上兒子徒紛紛。
驊騮作駒已汗血，鷙鳥舉翮連青雲。

詞源倒流三峽水，筆陣獨掃千人軍。
隻今年才十六七，射策君門期第一。
舊穿楊葉真自知，暫蹶霜蹄未為失。
偶然擢秀非難取，會是排風有毛質。
汝身已見唾成珠，汝伯何由發如漆。
春光澹沱秦東亭，渚蒲牙白水荇青。

風吹客衣日杲杲，樹攪離思花冥冥。
酒儘沙頭雙玉瓶，眾賓皆醉我獨醒。
乃知貧賤彆更苦，吞聲躑躅涕淚零。


        "
杜甫,九成宮,蒼山入百裡，崖斷如杵臼。曾宮憑風回，岌嶪土囊口。立神扶棟梁，鑿翠開戶牖。其陽產靈芝，其陰宿牛鬥。紛披長鬆倒，揭山蘖怪石走。哀猿啼一聲，客淚迸林藪。荒哉隋家帝，製此今頹朽。向使國不亡，焉為巨唐有。雖無新增修，尚置官居守。巡非瑤水遠，跡是雕牆後。我行屬時危，仰望嗟歎久。天王守太白，駐馬更搔首。
杜甫,昔遊,昔謁華蓋君，深求洞宮腳。玉棺已上天，白日亦寂寞。暮升艮岑頂，巾幾猶未卻。弟子四五人，入來淚俱落。餘時遊名山，發軔在遠壑。良覿違夙願，含淒向寥廓。林昏罷幽磬，竟夜伏石閣。王喬下天壇，微月映皓鶴。晨溪向虛駃，歸徑行已昨。豈辭青鞋胝，悵望金匕藥。東蒙赴舊隱，尚憶同誌樂。休事董先生，於今獨蕭索。胡為客關塞，道意久衰薄。妻子亦何人，丹砂負前諾。雖悲鬒發變，未憂筋力弱。扶藜望清秋，有興入廬霍。
杜甫,可歎,天上浮雲如白衣，斯須改變如蒼狗。古往今來共一時，人生萬事無不有。近者抉眼去其夫，河東女兒身姓柳。丈夫正色動引經，酆城客子王季友。群書萬卷常暗誦，孝經一通看在手。貧窮老瘦家賣屐，好事就之為攜酒。豫章太守高帝孫，引為賓客敬頗久。聞道三年未曾語，小心恐懼閉其口。太守得之更不疑，人生反覆看亦醜。明月無瑕豈容易，紫氣鬱鬱猶衝鬥。時危可仗真豪俊，二人得置君側否。太守頃者領山南，邦人思之比父母。王生早曾拜顏色，高山之外皆培塿。用為羲和天為成，用平水土地為厚。王也論道阻江湖，李也丞疑曠前後。死為星辰終不滅，致君堯舜焉肯朽。吾輩碌碌飽飯行，風後力牧長回首。
杜甫,昔遊,昔者與高李，晚登單父台。寒蕪際碣石，萬裡風雲來。桑柘葉如雨，飛藿去裴回。清霜大澤凍，禽獸有餘哀。是時倉廩實，洞達寰區開。猛士思滅胡，將帥望三台。君王無所惜，駕馭英雄材。幽燕盛用武，供給亦勞哉。吳門轉粟帛，泛海陵蓬萊。肉食三十萬，獵射起黃埃。隔河憶長眺，青歲已摧頹。不及少年日，無複故人杯。賦詩獨流涕，亂世想賢才。有能市駿骨，莫恨少龍媒。商山議得失，蜀主脫嫌猜。呂尚封國邑，傅說已鹽梅。景晏楚山深，水鶴去低回。龐公任本性，攜子臥蒼苔。
杜甫,壯遊,往昔十四五，出遊翰墨場。斯文崔魏徒，以我似班揚。七齡思即壯，開口詠鳳凰。九齡書大字，有作成一囊。性豪業嗜酒，嫉惡懷剛腸。脫略小時輩，結交皆老蒼。飲酣視八極，俗物都茫茫。東下姑蘇台，已具浮海航。到今有遺恨，不得窮扶桑。王謝風流遠，闔廬丘墓荒。劍池石壁仄，長洲荷芰香。嵯峨閶門北，清廟映回塘。每趨吳太伯，撫事淚浪浪。枕戈憶勾踐，渡浙想秦皇。蒸魚聞匕首，除道哂要章。越女天下白，鑒湖五月涼。剡溪蘊秀異，欲罷不能忘。歸帆拂天姥，中歲貢舊鄉。氣劘屈賈壘，目短曹劉牆。忤下考功第，獨辭京尹堂。放蕩齊趙間，裘馬頗清狂。春歌叢台上，冬獵青丘旁。呼鷹皂櫪林，逐獸雲雪岡。射飛曾縱鞚，引臂落鹙鶬。蘇侯據鞍喜，忽如攜葛強。快意八九年，西歸到鹹陽。許與必詞伯，賞遊實賢王。曳裾置醴地，奏賦入明光。天子廢食召，群公會軒裳。脫身無所愛，痛飲信行藏。黑貂不免敝，斑鬢兀稱觴。杜曲晚耆舊，四郊多白楊。坐深鄉黨敬，日覺死生忙。朱門任傾奪，赤族迭罹殃。國馬竭粟豆，官雞輸稻粱。舉隅見煩費，引古惜興亡。河朔風塵起，岷山行幸長。兩宮各警蹕，萬裡遙相望。崆峒殺氣黑，少海旌旗黃。禹功亦命子，涿鹿親戎行。翠華擁英嶽，螭虎啖豺狼。爪牙一不中，胡兵更陸梁。大軍載草草，凋瘵滿膏肓。備員竊補袞，憂憤心飛揚。上感九廟焚，下憫萬民瘡。斯時伏青蒲，廷爭守禦床。君辱敢愛死，赫怒幸無傷。聖哲體仁恕，宇縣複小康。哭廟灰燼中，鼻酸朝未央。小臣議論絕，老病客殊方。鬱鬱苦不展，羽翮困低昂。秋風動哀壑，碧蕙捐微芳。之推避賞從，漁父濯滄浪。榮華敵勳業，歲暮有嚴霜。吾觀鴟夷子，才格出尋常。群凶逆未定，側佇英俊翔。·38·
杜甫,風雨看舟前落花，戲為新句,江上人家桃樹枝，春寒細雨出疏籬。影遭碧水潛勾引，風妒紅花卻倒吹。吹花困癲傍舟楫，水光風力俱相怯。赤憎輕薄遮入懷，珍重分明不來接。濕久飛遲半日高，縈沙惹草細於毛。蜜蜂蝴蝶生情性，偷眼蜻蜓避百勞。
杜甫,得舍弟消息,亂後誰歸得，他鄉勝故鄉。直為心厄苦，久念與存亡。汝書猶在壁，汝妾已辭房。舊犬知愁恨，垂頭傍我床。
杜甫,獨酌,步屨深林晚，開樽獨酌遲。仰蜂黏落絮，行蟻上枯梨。薄劣慚真隱，幽偏得自怡。本無軒冕意，不是傲當時。
杜甫,返照,楚王宮北正黃昏，白帝城西過雨痕。返照入江翻石壁，歸雲擁樹失山村。衰年肺病唯高枕，絕塞愁時早閉門。不可久留豺虎亂，南方實有未招魂。
杜甫,返照,返照開巫峽，寒空半有無。已低魚複暗，不儘白鹽孤。荻岸如秋水，鬆門似畫圖。牛羊識僮仆，既夕應傳呼。
杜甫,雞,紀德名標五，初鳴度必三。殊方聽有異，失次曉無慚。問俗人情似，充庖爾輩堪。氣交亭育際，巫峽漏司南。
杜甫,舟中,風餐江柳下，雨臥驛樓邊。結纜排魚網，連檣並米船。今朝雲細薄，昨夜月清圓。飄泊南庭老，隻應學水仙。
杜甫,和賈舍人早朝,五夜漏聲催曉箭，九重春色醉仙桃。旌旗日暖龍蛇動，宮殿風微燕雀高。朝罷香煙攜滿袖，詩成珠玉在揮毫。欲知世掌絲綸美，池上於今有鳳毛。
杜甫,黃河二首,黃河北岸海西軍，椎鼓鳴鐘天下聞。鐵馬長鳴不知數，胡人高鼻動成群。黃河西岸是吾蜀，欲須供給家無粟。願驅眾庶戴君王，混一車書棄金玉。
杜甫,今夕行,今夕何夕歲雲徂，更長燭明不可孤。鹹陽客舍一事無，相與博塞為歡娛。馮陵大叫呼五白，袒跣不肯成梟盧。英雄有時亦如此，邂逅豈即非良圖。君莫笑，劉毅從來布衣願，家無儋石輸百萬。
杜甫,贈翰林張四學士,翰林逼華蓋，鯨力破滄溟。天上張公子，宮中漢客星。賦詩拾翠殿，佐酒望雲亭。紫誥仍兼綰，黃麻似六經。內分金帶赤，恩與荔枝青。無複隨高鳳，空餘泣聚螢。此生任春草，垂老獨漂萍。倘憶山陽會，悲歌在一聽。
杜甫,送孔巢父謝病歸遊江東，兼呈李白,"巢父掉頭不肯住，東將入海隨煙霧。詩卷長留天地間，釣竿欲拂珊瑚樹。深山大澤龍蛇遠，春寒野陰風景暮。蓬萊織女回雲車，指點虛無是歸路。自是君身有仙骨，世人那得知其故。惜君隻欲苦死留，富貴何如草頭露？蔡侯靜者意有餘，清夜置酒臨前除。罷琴惆悵月照席，幾歲寄我空中書？南尋禹穴見李白，道甫問訊今何如。
        "
杜甫,敬贈鄭諫議十韻,"諫官非不達，詩義早知名。
破的由來事，先鋒孰敢爭。

思飄雲物外，律中鬼神驚。
毫發無遺恨，波瀾獨老成。

野人寧得所，天意薄浮生。
多病休儒服，冥搜信客旌。

築居仙縹緲，旅食歲崢嶸。
使者求顏闔，諸公厭禰衡。

將期一諾重，欻使寸心傾。
君見途窮哭，宜憂阮步兵。


        "
杜甫,陪諸貴公子丈八溝攜妓納涼，晚際遇雨二首,落日放船好，輕風生浪遲。竹深留客處，荷淨納涼時。公子調冰水，佳人雪藕絲。片雲頭上黑，應是雨催詩。雨來沾席上，風急打船頭。越女紅裙濕，燕姬翠黛愁。纜侵堤柳係，幔宛浪花浮。歸路翻蕭颯，陂塘五月秋。
杜甫,渼陂行,岑參兄弟皆好奇，攜我遠來遊渼陂。天地黤慘忽異色，波濤萬頃堆琉璃。琉璃汗漫泛舟入，事殊興極憂思集。鼉作鯨吞不複知，惡風白浪何嗟及。主人錦帆相為開，舟子喜甚無氛埃。鳧鷖散亂棹謳發，絲管啁啾空翠來。沈竿續蔓深莫測，菱葉荷花靜如拭。宛在中流渤澥清，下歸無極終南黑。半陂已南純浸山，動影嫋窕衝融間。船舷暝戛雲際寺，水麵月出藍田關。此時驪龍亦吐珠，馮夷擊鼓群龍趨。湘妃漢女出歌舞，金支翠旗光有無。咫尺但愁雷雨至，蒼茫不曉神靈意。少壯幾時奈老何，向來哀樂何其多。
杜甫,承沈八丈東美徐膳部員外，阻雨未遂馳賀，奉,今日西京掾，多除內省郎。通家惟沈氏，謁帝似馮唐。詩律群公問，儒門舊史長。清秋便寓直，列宿頓輝光。未暇申宴慰，含情空激揚。司存何所比，膳部默淒傷。貧賤人事略，經過霖潦妨。禮同諸父長，恩豈布衣忘。天路牽騏驥，雲台引棟梁。徒懷貢公喜，颯颯鬢毛蒼。
杜甫,得舍弟消息二首,近有平陰信，遙憐舍弟存。側身千裡道，寄食一家村。烽舉新酣戰，啼垂舊血痕。不知臨老日，招得幾人魂。汝懦歸無計，吾衰往未期。浪傳烏鵲喜，深負鶺鴒詩。生理何顏麵，憂端且歲時。兩京三十口，雖在命如絲。
杜甫,塞蘆子,五城何迢迢，迢迢隔河水。邊兵儘東征，城內空荊杞。思明割懷衛，秀岩西未已。回略大荒來，崤函蓋虛爾。延州秦北戶，關防猶可倚。焉得一萬人，疾驅塞蘆子。岐有薛大夫，旁製山賊起。近聞昆戎徒，為退三百裡。蘆關扼兩寇，深意實在此。誰能叫帝閽，胡行速如鬼。
杜甫,得家書,去憑遊客寄，來為附家書。今日知消息，他鄉且舊居。熊兒幸無恙，驥子最憐渠。臨老羈孤極，傷時會合疏。二毛趨帳殿，一命侍鸞輿。北闕妖氛滿，西郊白露初。涼風新過雁，秋雨欲生魚。農事空山裡，眷言終荷鋤。
杜甫,晚行口號,三川不可到，歸路晚山稠。落雁浮寒水，饑烏集戍樓。市朝今日異，喪亂幾時休。遠愧梁江總，還家尚黑頭。
杜甫,喜聞官軍已臨賊境二十韻,胡虜潛京縣，官軍擁賊壕。鼎魚猶假息，穴蟻欲何逃。帳殿羅玄冕，轅門照白袍。秦山當警蹕，漢苑入旌旄。路失羊腸險，雲橫雉尾高。五原空壁壘，八水散風濤。今日看天意，遊魂貸爾曹。乞降那更得，尚詐莫徒勞。元帥歸龍種，司空握豹韜。前軍蘇武節，左將呂虔刀。兵氣回飛鳥，威聲冇巨鼇。戈鋋開雪色，弓矢尚秋毫。天步艱方儘，時和運更遭。誰雲遺毒螫，已是沃腥臊。睿想丹墀近，神行羽衛牢。花門騰絕漠，拓羯渡臨洮。此輩感恩至，羸俘何足操。鋒先衣染血，騎突劍吹毛。喜覺都城動，悲憐子女號。家家賣釵釧，隻待獻春醪。
杜甫,冬末以事之東都，湖城東遇孟雲卿，複歸劉顥,疾風吹塵暗河縣，行子隔手不相見。湖城城南一開眼，駐馬偶識雲卿麵。向非劉顥為地主，懶回鞭轡成高宴。劉侯歎我攜客來，置酒張燈促華饌。且將款曲終今夕，休語艱難尚酣戰。照室紅爐促曙光，縈窗素月垂文練。天開地裂長安陌，寒儘春生洛陽殿。豈知驅車複同軌，可惜刻漏隨更箭。人生會合不可常，庭樹雞鳴淚如線。
杜甫,李鄠縣丈人胡馬行,丈人駿馬名胡騮，前年避胡過金牛。回鞭卻走見天子，朝飲漢水暮靈州。自矜胡騮奇絕代，乘出千人萬人愛。一聞說儘急難材，轉益愁向駑駘輩。頭上銳耳批秋竹，腳下高蹄削寒玉。始知神龍彆有種，不比俗馬空多肉。洛陽大道時再清，累日喜得俱東行。鳳臆龍鬐未易識，側身注目長風生。
杜甫,貽阮隱居,陳留風俗衰，人物世不數。塞上得阮生，迥繼先父祖。貧知靜者性，自益毛發古。車馬入鄰家，蓬蒿翳環堵。清詩近道要，識子用心苦。尋我草徑微，褰裳蹋寒雨。更議居遠村，避喧甘猛虎。足明箕潁客，榮貴如糞土。
杜甫,赤穀,天寒霜雪繁，遊子有所之。豈但歲月暮，重來未有期。晨發赤穀亭，險艱方自茲。亂石無改轍，我車已載脂。山深苦多風，落日童稚饑。悄然村墟迥，煙火何由追。貧病轉零落，故鄉不可思。常恐死道路，永為高人嗤。
杜甫,鹽井,鹵中草木白，青者官鹽煙。官作既有程，煮鹽煙在川。汲井歲榾榾，出車日連連。自公鬥三百，轉致斛六千。君子慎止足，小人苦喧闐。我何良歎嗟，物理固自然。
杜甫,泥功山,朝行青泥上，暮在青泥中。泥濘非一時，版築勞人功。不畏道途永，乃將汩冇同。白馬為鐵驪，小兒成老翁。哀猿透卻墜，死鹿力所窮。寄語北來人，後來莫匆匆。
杜甫,贈虞十五司馬,遠師虞秘監，今喜識玄孫。形像丹青逼，家聲器宇存。淒涼憐筆勢，浩蕩問詞源。爽氣金天豁，清談玉露繁。佇鳴南嶽鳳，欲化北溟鯤。交態知浮俗，儒流不異門。過逢聯客位，日夜倒芳尊。沙岸風吹葉，雲江月上軒。百年嗟已半，四座敢辭喧。書籍終相與，青山隔故園。
杜甫,楠樹為風雨所拔歎,倚江楠樹草堂前，故老相傳二百年。誅茅卜居總為此，五月仿佛聞寒蟬。東南飄風動地至，江翻石走流雲氣。乾排雷雨猶力爭，根斷泉源豈天意。滄波老樹性所愛，浦上童童一青蓋。野客頻留懼雪霜，行人不過聽竽籟。虎倒龍顛委榛棘，淚痕血點垂胸臆。我有新詩何處吟，草堂自此無顏色。
杜甫,鸂鶒,故使籠寬織，須知動損毛。看雲莫悵望，失水任呼號。六翮曾經剪，孤飛卒未高。且無鷹隼慮，留滯莫辭勞。
杜甫,溪漲,當時浣花橋，溪水才尺餘。白石明可把，水中有行車。秋夏忽泛溢，豈惟入吾廬。蛟龍亦狼狽，況是鱉與魚。茲晨已半落，歸路跬步疏。馬嘶未敢動，前有深填淤。青青屋東麻，散亂床上書。不意遠山雨，夜來複何如。我遊都市間，晚憩必村墟。乃知久行客，終日思其居。
杜甫,冬到金華山觀，因得故拾遺陳公學堂遺跡,涪右眾山內，金華紫崔嵬。上有蔚藍天，垂光抱瓊台。係舟接絕壁，杖策窮縈回。四顧俯層巔，澹然川穀開。雪嶺日色死，霜鴻有餘哀。焚香玉女跪，霧裡仙人來。陳公讀書堂，石柱仄青苔。悲風為我起，激烈傷雄才。
杜甫,奉贈射洪李四丈,丈人屋上烏，人好烏亦好。人生意氣豁，不在相逢早。南京亂初定，所向邑枯槁。遊子無根株，茅齋付秋草。東征下月峽，掛席窮海島。萬裡須十金，妻孥未相保。蒼茫風塵際，蹭蹬騏驎老。誌士懷感傷，心胸已傾倒。
杜甫,早發射洪縣南途中作,將老憂貧窶，筋力豈能及。征途乃侵星，得使諸病入。鄙人寡道氣，在困無獨立。俶裝逐徒旅，達曙淩險澀。寒日出霧遲，清江轉山急。仆夫行不進，駑馬若維縶。汀洲稍疏散，風景開怏悒。空慰所尚懷，終非曩遊集。衰顏偶一破，勝事難屢挹。茫然阮籍途，更灑楊朱泣。
杜甫,陪李北海宴曆下亭,東藩駐皂蓋，北渚臨清河。海右此亭古，濟南名士多。雲山已發興，玉佩仍當歌。修竹不受暑，交流空湧波。蘊真愜所遇，落日將如何？貴賤懼物役，從公難重過！
杜甫,閬水歌,嘉陵江色何所似，石黛碧玉相因依。正憐日破浪花出，更複春從沙際歸。巴童蕩槳欹側過，水雞銜魚來去飛。閬中勝事可腸斷，閬州城南天下稀。
杜甫,負薪行,夔州處女發半華，四十五十無夫家。更遭喪亂嫁不售，一生抱恨堪谘嗟。土風坐男使女立，應當門戶女出入。十猶八九負薪歸，賣薪得錢應供給。至老雙鬟隻垂頸，野花山葉銀釵並。筋力登危集市門，死生射利兼鹽井。麵妝首飾雜啼痕，地褊衣寒困石根。若道巫山女粗醜，何得此有昭君村。
杜甫,柴門,孤舟登瀼西，回首望兩崖。東城乾旱天，其氣如焚柴。長影冇窈窕，餘光散唅呀。大江蟠嵌根，歸海成一家。下衝割坤軸，竦壁攢鏌鋣。蕭颯灑秋色，氛昏霾日車。峽門自此始，最窄容浮查。禹功翊造化，疏鑿就欹斜。巨渠決太古，眾水為長蛇。風煙渺吳蜀，舟楫通鹽麻。我今遠遊子，飄轉混泥沙。萬物附本性，約身不願奢。茅棟蓋一床，清池有餘花。濁醪與脫粟，在眼無谘嗟。山荒人民少，地僻日夕佳。貧病固其常，富貴任生涯。老於乾戈際，宅幸蓬蓽遮。石亂上雲氣，杉清延月華。賞妍又分外，理愜夫何誇。足了垂白年，敢居高士差。書此豁平昔，回首猶暮霞。
杜甫,奉酬薛十二丈判官見贈,忽忽峽中睡，悲風方一醒。西來有好鳥，為我下青冥。羽毛淨白雪，慘澹飛雲汀。既蒙主人顧，舉翮唳孤亭。持以比佳士，及此慰揚舲。清文動哀玉，見道發新硎。欲學鴟夷子，待勒燕山銘。誰重斷蛇劍，致君君未聽。誌在麒麟閣，無心雲母屏。卓氏近新寡，豪家朱門扃。相如才調逸，銀漢會雙星。客來洗粉黛，日暮拾流螢。不是無膏火，勸郎勤六經。老夫自汲澗，野水日泠泠。我歎黑頭白，君看銀印青。臥病識山鬼，為農知地形。誰矜坐錦帳，苦厭食魚腥。東西兩岸坼，橫水注滄溟。碧色忽惆悵，風雷搜百靈。空中右白虎，赤節引娉婷。自雲帝裡女，噀雨鳳凰翎。襄王薄行跡，莫學冷如丁，千秋一拭淚，夢覺有微馨。人生相感動，金石兩青熒。丈人但安坐，休辨渭與涇。龍蛇尚格鬥，灑血暗郊坰。吾聞聰明主，治國用輕刑。銷兵鑄農器，今古歲方寧。文王日儉德，俊乂始盈庭。榮華貴少壯，豈食楚江萍。
杜甫,冬日洛城北謁玄元皇帝廟,配極玄都閟，憑虛禁禦長。守祧嚴具禮，掌節鎮非常。碧瓦初寒外，金莖一氣旁。山河扶繡戶，日月近雕梁。仙李盤根大，猗蘭奕葉光。世家遺舊史，道德付今王。畫手看前輩，吳生遠擅場。森羅移地軸，妙絕動宮牆。五聖聯龍袞，千官列雁行。冕旒俱秀發，旌旆儘飛揚。翠柏深留景，紅梨迥得霜。風箏吹玉柱，露井凍銀床。身退卑周室，經傳拱漢皇。穀神如不死，養拙更何鄉。
杜甫,對雨,莽莽天涯雨，江邊獨立時。不愁巴道路，恐濕漢旌旗。雪嶺防秋急，繩橋戰勝遲。西戎甥舅禮，未敢背恩私。
杜甫,歸來,客裡有所過，歸來知路難。開門野鼠走，散帙壁魚乾。洗杓開新醞，低頭拭小盤。憑誰給麹蘖，細酌老江乾。
杜甫,至後,冬至至後日初長，遠在劍南思洛陽。青袍白馬有何意，金穀銅駝非故鄉。梅花欲開不自覺，棣萼一彆永相望。愁極本憑詩遣興，詩成吟詠轉淒涼。
杜甫,十二月一日三首,今朝臘月春意動，雲安縣前江可憐。一聲何處送書雁，百丈誰家上水船。未將梅蕊驚愁眼，要取楸花媚遠天。明光起草人所羨，肺病幾時朝日邊。寒輕市上山煙碧，日滿樓前江霧黃。負鹽出井此溪女，打鼓發船何郡郎。新亭舉目風景切，茂陵著書消渴長。春花不愁不爛漫，楚客唯聽棹相將。即看燕子入山扉，豈有黃鸝曆翠微。短短桃花臨水岸，輕輕柳絮點人衣。春來準擬開懷久，老去親知見麵稀。他日一杯難強進，重嗟筋力故山違。
杜甫,驪山,驪山絕望幸，花萼罷登臨。地下無朝燭，人間有賜金。鼎湖龍去遠，銀海雁飛深。萬歲蓬萊日，長懸舊羽林。
杜甫,搖落,搖落巫山暮，寒江東北流。煙塵多戰鼓，風浪少行舟。鵝費羲之墨，貂餘季子裘。長懷報明主，臥病複高秋。
杜甫,陪裴使君登嶽陽樓,湖闊兼雲霧，樓孤屬晚晴。禮加徐孺子，詩接謝宣城。雪岸叢梅發，春泥百草生。敢違漁父問，從此更南征。
杜甫,少年行二首,"莫笑田家老瓦盆，自從盛酒長兒孫。

傾銀注瓦驚人眼，共醉終同臥竹根。

巢燕養雛渾去儘，紅花結子已無多。

黃衫年少來宜數，不見堂前東逝波。



        "
杜甫,鄭駙馬宅宴洞中,主家陰洞細煙霧，留客夏簟青琅玕。春酒杯濃琥珀薄，冰漿碗碧瑪瑙寒。誤疑茅屋過江麓，已入風磴霾雲端。自是秦樓壓鄭穀，時聞雜佩聲珊珊。
杜甫,高都護驄行,安西都護胡青驄，聲價欻然來向東。此馬臨陣久無敵，與人一心成大功。功成惠養隨所致，飄飄遠自流沙至。雄姿未受伏櫪恩，猛氣猶思戰場利。腕促蹄高如踣鐵，交河幾蹴曾冰裂。五花散作雲滿身，萬裡方看汗流血。長安壯兒不敢騎，走過掣電傾城知。青絲絡頭為君老，何由卻出橫門道。
杜甫,橋陵詩三十韻因呈縣內諸官,先帝昔晏駕，茲山朝百靈。崇岡擁象設，沃野開天庭。即事壯重險，論功超五丁。坡陀因厚地，卻略羅峻屏。雲闕虛冉冉，風鬆肅泠泠。石門霜露白，玉殿莓苔青。宮女晚知曙，祠官朝見星。空梁簇畫戟，陰井敲銅瓶。中使日夜繼，惟王心不寧。豈徒恤備享，尚謂求無形。孝理敦國政，神凝推道經。瑞芝產廟柱，好鳥鳴岩扃。高嶽前嵂崒，洪河左瀅濙。金城蓄峻址，沙苑交回汀。永與奧區固，川原紛眇冥。居然赤縣立，台榭爭岧亭。官屬果稱是，聲華真可聽。王劉美竹潤，裴李春蘭馨。鄭氏才振古，啖侯筆不停。遣辭必中律，利物常發硎。綺繡相展轉，琳琅愈青熒。側聞魯恭化，秉德崔瑗銘。太史候鳧影，王喬隨鶴翎。朝儀限霄漢，容思回林坰。坎軻辭下杜，飄颻陵濁涇。諸生舊短褐，旅泛一浮萍。荒歲兒女瘦，暮途涕泗零。主人念老馬，廨署容秋螢。流寓理豈愜，窮愁醉未醒。何當擺俗累，浩蕩乘滄溟。
杜甫,一百五日夜對月,無家對寒食，有淚如金波。斫卻月中桂，清光應更多。仳離放紅蕊，想像嚬青蛾。牛女漫愁思，秋期猶渡河。
杜甫,獨酌成詩,燈花何太喜，酒綠正相親。醉裡從為客，詩成覺有神。兵戈猶在眼，儒術豈謀身。共被微官縛，低頭愧野人。
杜甫,憶弟二首,喪亂聞吾弟，饑寒傍濟州。人稀吾不到，兵在見何由。憶昨狂催走，無時病去憂。即今千種恨，惟共水東流。且喜河南定，不問鄴城圍。百戰今誰在，三年望汝歸。故園花自發，春日鳥還飛。斷絕人煙久，東西消息稀。
杜甫,遺懷,愁眼看霜露，寒城菊自花。天風隨斷柳，客淚墮清笳。水淨樓陰直，山昏塞日斜。夜來歸鳥儘，啼殺後棲鴉。
杜甫,鐵堂峽,山風吹遊子，縹緲乘險絕。峽形藏堂隍，壁色立積鐵。徑摩穹蒼蟠，石與厚地裂。修纖無垠竹，嵌空太始雪。威遲哀壑底，徒旅慘不悅。水寒長冰橫，我馬骨正折。生涯抵弧矢，盜賊殊未滅。飄蓬逾三年，回首肝肺熱。
杜甫,有客,患氣經時久，臨江卜宅新。喧卑方避俗，疏快頗宜人。有客過茅宇，呼兒正葛巾。自鋤稀菜甲，小摘為情親。
杜甫,徐卿二子歌,君不見徐卿二子生絕奇，感應吉夢相追隨。孔子釋氏親抱送，並是天上麒麟兒。大兒九齡色清澈，秋水為神玉為骨。小兒五歲氣食牛，滿堂賓客皆回頭。吾知徐公百不憂，積善袞袞生公侯。丈夫生兒有如此二雛者，名位豈肯卑微休。
杜甫,戲作花卿歌,成都猛將有花卿，學語小兒知姓名。用如快鶻風火生，見賊唯多身始輕。綿州副使著柘黃，我卿掃除即日平。子章髑髏血模糊，手提擲還崔大夫。李侯重有此節度，人道我卿絕世無。既稱絕世無，天子何不喚取守京都。
杜甫,戲贈友二首,元年建巳月，郎有焦校書。自誇足膂力，能騎生馬駒。一朝被馬踏，唇裂版齒無。壯心不肯已，欲得東擒胡。元年建巳月，官有王司直。馬驚折左臂，骨折麵如墨。駑駘漫深泥，何不避雨色。勸君休歎恨，未必不為福。
杜甫,通泉驛南去通泉縣十五裡山水作,"溪行衣自濕，亭午氣始散。冬溫蚊蚋在，人遠鳧鴨亂。

登頓生曾陰，欹傾出高岸。驛樓衰柳側，縣郭輕煙畔。

一川何綺麗，儘目窮壯觀。山色遠寂寞，江光夕滋漫。

傷時愧孔父，去國同王粲。我生苦飄零，所曆有嗟歎。


        "
杜甫,陪王侍禦同登東山最高頂，宴姚通泉，晚攜酒,姚公美政誰與儔，不減昔時陳太丘。邑中上客有柱史，多暇日陪驄馬遊。東山高頂羅珍羞，下顧城郭銷我憂。清江白日落欲儘，複攜美人登彩舟。笛聲憤怨哀中流，妙舞逶迤夜未休。燈前往往大魚出，聽曲低昂如有求。三更風起寒浪湧，取樂喧呼覺船重。滿空星河光破碎，四座賓客色不動。請公臨深莫相違，回船罷酒上馬歸。人生歡會豈有極，無使霜過沾人衣。
杜甫,橫吹曲辭·前出塞九首,戚戚去故裡，悠悠赴交河。公家有程期，亡命嬰禍羅。君已富土境，開邊一何多。棄絕父母恩，吞聲行負戈。出門日已遠，不受徒旅欺。骨肉恩豈斷，男兒死無時。走馬脫轡頭，手中挑青絲。捷下萬仞岡，俯身試搴旗。磨刀嗚咽水，水赤刃傷手。欲輕腸斷聲，心緒亂已久。丈夫誓許國，憤惋複何有。功名圖麒麟，戰骨當速朽。送徒既有長，遠戍亦有身。生死向前去，不勞吏怒嗔。路逢相識人，附書與六親。哀哉兩決絕，不複同苦辛。迢迢萬餘裡，領我赴三軍。軍中異苦樂，主將寧儘聞。隔河見胡騎，倏忽數百群。我始為奴仆，幾時樹功勳。挽弓當挽強，用箭當用長。射人先射馬，擒賊先擒王。殺人亦有限，列國自有疆。苟能製侵陵，豈在多殺傷。驅馬天雨雪，軍行入高山。徑危抱寒石，指落曾冰間。已去漢月遠，何時築城還。浮雲暮南征，可望不可攀。單於寇我壘，百裡風塵昏。雄劍四五動，彼軍為我奔。虜其名王歸，係頸授轅門。潛身備行列，一勝何足論。從軍十年餘，能無分寸功。眾人貴苟得，欲語羞雷同。中原有鬥爭，況在狄與戎。丈夫四方誌，安可辭固窮。
杜甫,悲青阪,我軍青阪在東門，天寒飲馬太白窟。黃頭奚兒日向西，數騎彎弓敢馳突。山雪河冰野蕭瑟，青是烽煙白是骨。焉得附書與我軍，忍待明年莫倉卒。
杜甫,幽人,孤雲亦群遊，神物有所歸。麟鳳在赤霄，何當一來儀。往與惠荀輩，中年滄洲期。天高無消息，棄我忽若遺。內懼非道流，幽人見瑕疵。洪濤隱語笑，鼓枻蓬萊池。崔嵬扶桑日，照耀珊瑚枝。風帆倚翠蓋，暮把東皇衣。咽漱元和津，所思煙霞微。知名未足稱，局促商山芝。五湖複浩蕩，歲暮有餘悲。
杜甫,發秦州（乾元二年，自秦州赴同穀縣紀行）,我衰更懶拙，生事不自謀。無食問樂土，無衣思南州。漢源十月交，天氣涼如秋。草木未黃落，況聞山水幽。栗亭名更佳，下有良田疇。充腸多薯蕷，崖蜜亦易求。密竹複冬筍，清池可方舟。雖傷旅寓遠，庶遂平生遊。此邦俯要衝，實恐人事稠。應接非本性，登臨未銷憂。谿穀無異石，塞田始微收。豈複慰老夫，惘然難久留。日色隱孤戍，烏啼滿城頭。中宵驅車去，飲馬寒塘流。磊落星月高，蒼茫雲霧浮。大哉乾坤內，吾道長悠悠。
杜甫,南池（在閬中縣東南，即彭道將魚池）,崢嶸巴閬間，所向儘山穀。安知有蒼池，萬頃浸坤軸。呀然閬城南，枕帶巴江腹。芰荷入異縣，粳稻共比屋。皇天不無意，美利戒止足。高田失西成，此物頗豐熟。清源多眾魚，遠岸富喬木。獨歎楓香林，春時好顏色。南有漢王祠，終朝走巫祝。歌舞散靈衣，荒哉舊風俗。高堂亦明王，魂魄猶正直。不應空陂上，縹緲親酒食。淫祀自古昔，非唯一川瀆。乾戈浩茫茫，地僻傷極目。平生江海興，遭亂身局促。駐馬問漁舟，躊躇慰羈束。
杜甫,閬山歌,閬州城東靈山白，閬州城北玉台碧。鬆浮欲儘不儘雲，江動將崩未崩石。那知根無鬼神會，已覺氣與嵩華敵。中原格鬥且未歸，應結茅齋看青壁。
杜甫,莫相疑行,男兒生無所成頭皓白，牙齒欲落真可惜。憶獻三賦蓬萊宮，自怪一日聲輝赫。集賢學士如堵牆，觀我落筆中書堂。往時文彩動人主，此日饑寒趨路旁。晚將末契托年少，當麵輸心背麵笑。寄謝悠悠世上兒，不爭好惡莫相疑。
杜甫,客堂,憶昨離少城，而今異楚蜀。舍舟複深山，窅窕一林麓。棲泊雲安縣，消中內相毒。舊疾甘載來，衰年得無足。死為殊方鬼，頭白免短促。老馬終望雲，南雁意在北。彆家長兒女，欲起慚筋力。客堂序節改，具物對羈束。石暄蕨芽紫，渚秀蘆筍綠。巴鶯紛未稀，徼麥早向熟。悠悠日動江，漠漠春辭木。台郎選才俊，自顧亦已極。前輩聲名人，埋冇何所得。居然綰章紱，受性本幽獨。平生憩息地，必種數竿竹。事業隻濁醪，營葺但草屋。上公有記者，累奏資薄祿。主憂豈濟時，身遠彌曠職。循文廟算正，獻可天衢直。尚想趨朝廷，毫發裨社稷。形骸今若是，進退委行色。
杜甫,牽牛織女,牽牛出河西，織女處其東。萬古永相望，七夕誰見同。神光意難候，此事終蒙朧。颯然精靈合，何必秋遂通。亭亭新妝立，龍駕具曾空。世人亦為爾，祈請走兒童。稱家隨豐儉，白屋達公宮。膳夫翊堂殿，鳴玉淒房櫳。曝衣遍天下，曳月揚微風。蛛絲小人態，曲綴瓜果中。初筵裛重露，日出甘所終。嗟汝未嫁女，秉心鬱忡忡。防身動如律，竭力機杼中。雖無姑舅事，敢昧織作功。明明君臣契，咫尺或未容。義無棄禮法，恩始夫婦恭。小大有佳期，戒之在至公。方圓苟齟齬，丈夫多英雄。
杜甫,醉為馬墜，諸公攜酒相看,甫也諸侯老賓客，罷酒酣歌拓金戟。騎馬忽憶少年時，散蹄迸落瞿塘石。白帝城門水雲外，低身直下八千尺。粉堞電轉紫遊韁，東得平岡出天壁。江村野堂爭入眼，垂鞭嚲鞚淩紫陌，向來皓首驚萬人。自倚紅顏能騎射。安知決臆追風足，朱汗驂驔猶噴玉。不虞一蹶終損傷，人生快意多所辱。職當憂戚伏衾枕，況乃遲暮加煩促。明知來問腆我顏，杖藜強起依僮仆。語儘還成開口笑，提攜彆掃清溪曲。酒肉如山又一時，初筵哀絲動豪竹。共指西日不相貸，喧呼且覆杯中淥。何必走馬來為問，君不見嵇康養生遭殺戮。
杜甫,北風,北風破南極，朱鳳日威垂。洞庭秋欲雪，鴻雁將安歸。十年殺氣盛，六合人煙稀。吾慕漢初老，時清猶茹芝。
杜甫,客從,客從南溟來，遺我泉客珠。珠中有隱字，欲辨不成書。緘之篋笥久，以俟公家須。開視化為血，哀今征斂無。
杜甫,白馬,白馬東北來，空鞍貫雙箭。可憐馬上郎，意氣今誰見。近時主將戮，中夜商於戰。喪亂死多門，嗚呼淚如霰。
杜甫,惜彆行，送向卿進奉端午禦衣之上都,肅宗昔在靈武城，指揮猛將收鹹京。向公泣血灑行殿，佐佑卿相乾坤平。逆胡冥寞隨煙燼，卿家兄弟功名震。麒麟圖畫鴻雁行，紫極出入黃金印。尚書勳業超千古，雄鎮荊州繼吾祖。裁縫雲霧成禦衣，拜跪題封向端午。向卿將命寸心赤，青山落日江潮白。卿到朝廷說老翁，漂零已是滄浪客。
杜甫,醉歌行，贈公安顏少府請顧八題壁,神仙中人不易得，顏氏之子才孤標。天馬長鳴待駕馭，秋鷹整翮當雲霄。君不見東吳顧文學，君不見西漢杜陵老。詩家筆勢君不嫌，詞翰升堂為君掃。是日霜風凍七澤，烏蠻落照銜赤壁。酒酣耳熱忘頭白，感君意氣無所惜，一為歌行歌主客。
杜甫,嶽麓山道林二寺行,玉泉之南麓山殊，道林林壑爭盤紆。寺門高開洞庭野，殿腳插入赤沙湖。五月寒風冷佛骨，六時天樂朝香爐。地靈步步雪山草，僧寶人人滄海珠。塔劫宮牆壯麗敵，香廚鬆道清涼俱。蓮花交響共命鳥，金榜雙回三足烏。方丈涉海費時節，懸圃尋河知有無。暮年且喜經行近，春日兼蒙暄暖扶。飄然斑白身奚適，傍此煙霞茅可誅。桃源人家易製度，橘洲田土仍膏腴。潭府邑中甚淳古，太守庭內不喧呼。昔遭衰世皆晦跡，今幸樂國養微軀。依止老宿亦未晚，富貴功名焉足圖。久為野客尋幽慣，細學何顒免興孤。一重一掩吾肺腑，山鳥山花吾友於。宋公放逐曾題壁，物色分留與老夫。
杜甫,初月,光細弦豈上，影斜輪未安。微升古塞外，已隱暮雲端。河漢不改色，關山空自寒。庭前有白露，暗滿菊花團。
杜甫,有感五首,將帥蒙恩澤，兵戈有歲年。至今勞聖主，可以報皇天。白骨新交戰，雲台舊拓邊。乘槎斷消息，無處覓張騫。幽薊餘蛇豕，乾坤尚虎狼。諸侯春不貢，使者日相望。慎勿吞青海，無勞問越裳。大君先息戰，歸馬華山陽。洛下舟車入，天中貢賦均。日聞紅粟腐，寒待翠華春。莫取金湯固，長令宇宙新。不過行儉德，盜賊本王臣。丹桂風霜急，青梧日夜凋。由來強乾地，未有不臣朝。受鉞親賢往，卑宮製詔遙。終依古封建，豈獨聽簫韶。盜滅人還亂，兵殘將自疑。登壇名絕假，報主爾何遲。領郡輒無色，之官皆有詞。願聞哀痛詔，端拱問瘡痍。
杜甫,秋日夔府詠懷奉寄鄭監李賓客一百韻,絕塞烏蠻北，孤城白帝邊。飄零仍百裡，消渴已三年。雄劍鳴開匣，群書滿係船。亂離心不展，衰謝日蕭然。筋力妻孥問，菁華歲月遷。登臨多物色，陶冶賴詩篇。峽束滄江起，岩排石樹圓。拂雲霾楚氣，朝海蹴吳天。煮井為鹽速，燒畬度地偏。有時驚疊嶂，何處覓平川。鸂鶒雙雙舞，獼猿壘壘懸。碧蘿長似帶，錦石小如錢。春草何曾歇，寒花亦可憐。獵人吹戍火，野店引山泉。喚起搔頭急，扶行幾屐穿。兩京猶薄產，四海絕隨肩。幕府初交辟，郎官幸備員。瓜時猶旅寓，萍泛苦夤緣。藥餌虛狼藉，秋風灑靜便。開襟驅瘴癘，明目掃雲煙。高宴諸侯禮，佳人上客前。哀箏傷老大，華屋豔神仙。南內開元曲，常時弟子傳。法歌聲變轉，滿座涕潺湲。吊影夔州僻，回腸杜曲煎。即今龍廄水，莫帶犬戎膻。耿賈扶王室，蕭曹拱禦筵。乘威滅蜂蠆，戮力效鷹鸇。舊物森猶在，凶徒惡未悛。國須行戰伐，人憶止戈鋋。奴仆何知禮，恩榮錯與權。胡星一彗孛，黔首遂拘攣。哀痛絲綸切，煩苛法令蠲。業成陳始王，兆喜出於畋。宮禁經綸密，台階翊戴全。熊羆載呂望，鴻雁美周宣。側聽中興主，長吟不世賢。音徽一柱數，道裡下牢千。鄭李光時論，文章並我先。陰何尚清省，沈宋欻聯翩。律比昆侖竹，音知燥濕弦。風流俱善價，愜當久忘筌。置驛常如此，登龍蓋有焉。雖雲隔禮數，不敢墜周旋。高視收人表，虛心味道玄。馬來皆汗血，鶴唳必青田。羽翼商山起，蓬萊漢閣連。管寧紗帽淨，江令錦袍鮮。東郡時題壁，南湖日扣舷。遠遊淩絕境，佳句染華箋。每欲孤飛去，徒為百慮牽。生涯已寥落，國步乃迍邅。衾枕成蕪冇，池塘作棄捐。彆離憂怛怛，伏臘涕漣漣。露菊班豐鎬，秋蔬影澗瀍。共誰論昔事，幾處有新阡。富貴空回首，喧爭懶著鞭。兵戈塵漠漠，江漢月娟娟。局促看秋燕，蕭疏聽晚蟬。雕蟲蒙記憶，烹鯉問沈綿。卜羨君平杖，偷存子敬氈。囊虛把釵釧，米儘坼花鈿。甘子陰涼葉，茅齋八九椽。陣圖沙北岸，市暨瀼西巔。羈絆心常折，棲遲病即痊。紫收岷嶺芋，白種陸池蓮。色好梨勝頰，穰多栗過拳。敕廚唯一味，求飽或三鱣。兒去看魚笱，人來坐馬韉。縛柴門窄窄，通竹溜涓涓。塹抵公畦棱，村依野廟壖。缺籬將棘拒，倒石賴藤纏。借問頻朝謁，何如穩醉眠。誰雲行不逮，自覺坐能堅。霧雨銀章澀，馨香粉署妍。紫鸞無近遠，黃雀任翩翾。困學違從眾，明公各勉旃。聲華夾宸極，早晚到星躔。懇諫留匡鼎，諸儒引服虔。不逢輸鯁直，會是正陶甄。宵旰憂虞軫，黎元疾苦駢。雲台終日畫，青簡為誰編。行路難何有，招尋興已專。由來具飛楫，暫擬控鳴弦。身許雙峰寺，門求七祖禪。落帆追宿昔，衣褐向真詮。安石名高晉，昭王客赴燕。途中非阮籍，查上似張騫。披拂雲寧在，淹留景不延。風期終破浪，水怪莫飛涎。他日辭神女，傷春怯杜鵑。淡交隨聚散，澤國繞回旋。本自依迦葉，何曾藉偓佺。爐峰生轉盼，橘井尚高褰。東走窮歸鶴，南征儘跕鳶。晚聞多妙教，卒踐塞前愆。顧凱丹青列，頭陀琬琰鐫。眾香深黯黯，幾地肅芊芊。勇猛為心極，清羸任體孱。金篦空刮眼，鏡象未離銓。
杜甫,寄劉峽州伯華使君四十韻,峽內多雲雨，秋來尚鬱蒸。遠山朝白帝，深水謁彝陵。遲暮嗟為客，西南喜得朋。哀猿更起坐，落雁失飛騰。伏枕思瓊樹，臨軒對玉繩。青鬆寒不落，碧海闊逾澄。昔歲文為理，群公價儘增。家聲同令聞，時論以儒稱。太後當朝肅，多才接跡升。翠虛捎魍魎，丹極上鶤鵬。宴引春壺滿，恩分夏簟冰。雕章五色筆，紫殿九華燈。學並盧王敏，書偕褚薛能。老兄真不墜，小子獨無承。近有風流作，聊從月繼征。放蹄知赤驥，捩翅服蒼鷹。卷軸來何晚，襟懷庶可憑。會期吟諷數，益破旅愁凝。雕刻初誰料，纖毫欲自矜。神融躡飛動，戰勝洗侵淩。妙取筌蹄棄，高宜百萬層。白頭遺恨在，青竹幾人登。回首追談笑，勞歌跼寢興。年華紛已矣，世故莽相仍。刺史諸侯貴，郎官列宿應。潘生驂閣遠，黃霸璽書增。乳贙號攀石，饑鼯訴落藤。藥囊親道士，灰劫問胡僧。憑久烏皮折，簪稀白帽棱。林居看蟻穴，野食行魚罾。筋力交凋喪，飄零免戰兢。皆為百裡宰，正似六安丞。姹女縈新裹，丹砂冷舊秤。但求椿壽永，莫慮杞天崩。煉骨調情性，張兵撓棘矜。養生終自惜，伐數必全懲。政術甘疏誕，詞場愧服膺。展懷詩誦魯，割愛酒如澠。咄咄寧書字，冥冥欲避矰。江湖多白鳥，天地有青蠅。
杜甫,白露,白露團甘子，清晨散馬蹄。圃開連石樹，船渡入江溪。憑幾看魚樂，回鞭急鳥棲。漸知秋實美，幽徑恐多蹊。
杜甫,歸,束帶還騎馬，東西卻渡船。林中才有地，峽外絕無天。虛白高人靜，喧卑俗累牽。他鄉悅遲暮，不敢廢詩篇。
杜甫,樓上,天地空搔首，頻抽白玉簪。皇輿三極北，身事五湖南。戀闕勞肝肺，論材愧杞楠。亂離難自救，終是老湘潭。
杜甫,歸雁二首,萬裡衡陽雁，今年又北歸。雙雙瞻客上，一一背人飛。雲裡相呼疾，沙邊自宿稀。係書元浪語，愁寂故山薇。欲雪違胡地，先花彆楚雲。卻過清渭影，高起洞庭群。塞北春陰暮，江南日色曛。傷弓流落羽，行斷不堪聞。
杜甫,虢國夫人（一作《張祜集》靈台二首之一）,"虢國夫人承主恩，平明騎馬入宮門。卻嫌脂粉汙顏色，淡掃峨眉朝至尊。 
        "
杜甫,規雁,東來千裡客，亂定幾年歸。腸斷江城雁，高高正北飛。
杜甫,巳上人茅齋,"巳公茅屋下，可以賦新詩。
枕簟入林僻，茶瓜留客遲。

江蓮搖白羽，天棘夢青絲。
空忝許詢輩，難酬支遁詞。


        "
杜甫,房兵曹胡馬詩,胡馬大宛名，鋒棱瘦骨成。竹批雙耳峻，風入四蹄輕。所向無空闊，真堪托死生。驍騰有如此，萬裡可橫行。
杜甫,送裴二虯尉永嘉,"孤嶼亭何處，天涯水氣中。故人官就此，絕境與誰同。隱吏逢梅福，看山憶謝公。扁舟吾已僦，把釣待秋風。
        "
杜甫,寄高三十五書記,歎惜高生老，新詩日又多。美名人不及，佳句法如何？主將收才子，崆峒足凱歌。聞君已朱紱，且得慰蹉跎。
杜甫,奉贈鮮於京兆二十韻,"王國稱多士，賢良複幾人。
異才應間出，爽氣必殊倫。

始見張京兆，宜居漢近臣。
驊騮開道路，雕鶚離風塵。

侯伯知何等，文章實致身。
奮飛超等級，容易失沈淪。

脫略磻溪釣，操持郢匠斤。
雲霄今已逼，台袞更誰親。

鳳穴雛皆好，龍門客又新。
義聲紛感激，敗績自逡巡。

途遠欲何向，天高難重陳。
學詩猶孺子，鄉賦念嘉賓。

不得同晁錯，籲嗟後郤詵。
計疏疑翰墨，時過憶鬆筠。

獻納紆皇眷，中間謁紫宸。
且隨諸彥集，方覬薄才伸。

破膽遭前政，陰謀獨秉鈞。
微生沾忌刻，萬事益酸辛。

交合丹青地，恩傾雨露辰。
有儒愁餓死，早晚報平津。


        "
杜甫,城西陂泛舟,青蛾皓齒在樓船，橫笛短簫悲遠天。春風自信牙檣動，遲日徐看錦纜牽。魚吹細浪搖歌扇，燕蹴飛花落舞筵。不有小舟能蕩槳，百壺那送酒如泉？
杜甫,題李尊師鬆樹障子歌,老夫清晨梳白頭，玄都道士來相訪。握發呼兒延入戶，手提新畫青鬆障。障子鬆林靜杳冥，憑軒忽若無丹青。陰崖卻承霜雪乾，偃蓋反走虯龍形。老夫平生好奇古，對此興與精靈聚。已知仙客意相親，更覺良工心獨苦。鬆下丈人巾屨同，偶坐似是商山翁。悵望聊歌紫芝曲，時危慘澹來悲風。
杜甫,題鄭縣亭子,鄭縣亭子澗之濱，戶牖憑高發興新。雲斷嶽蓮臨大路，天晴宮柳暗長春。巢邊野雀群欺燕，花底山蜂遠趁人。更欲題詩滿青竹，晚來幽獨恐傷神。
杜甫,觀安西兵過赴關中待命二首,四鎮富精銳，摧鋒皆絕倫。還聞獻士卒，足以靜風塵。老馬夜知道，蒼鷹饑著人。臨危經久戰，用急始如神。奇兵不在眾，萬馬救中原。談笑無河北，心肝奉至尊。孤雲隨殺氣，飛鳥避轅門。竟日留歡樂，城池未覺喧。
杜甫,夏日歎,夏日出東北，陵天經中街。朱光徹厚地，鬱蒸何由開。上蒼久無雷，無乃號令乖。雨降不濡物，良田起黃埃。飛鳥苦熱死，池魚涸其泥。萬人尚流冗，舉目唯蒿萊。至今大河北，化作虎與豺。浩蕩想幽薊，王師安在哉。對食不能餐，我心殊未諧。眇然貞觀初，難與數子偕。
杜甫,立秋後題,日月不相饒，節序昨夜隔。玄蟬無停號，秋燕已如客。平生獨往願，惆悵年半百。罷官亦由人，何事拘形役。
杜甫,東樓,萬裡流沙道，西征過北門。但添新戰骨，不返舊征魂。樓角臨風迥，城陰帶水昏。傳聲看驛使，送節向河源。
杜甫,空囊,翠柏苦猶食，晨霞高可餐。世人共鹵莽，吾道屬艱難。不爨井晨凍，無衣床夜寒。囊空恐羞澀，留得一錢看。
杜甫,江漲,江漲柴門外，兒童報急流。下床高數尺，倚杖冇中洲。細動迎風燕，輕搖逐浪鷗。漁人縈小楫，容易拔船頭。
杜甫,可惜,花飛有底急，老去願春遲。可惜歡娛地，都非少壯時。寬心應是酒，遣興莫過詩。此意陶潛解，吾生後汝期。
杜甫,枯棕,蜀門多棕櫚，高者十八九。其皮割剝甚，雖眾亦易朽。徒布如雲葉，青黃歲寒後。交橫集斧斤，凋喪先蒲柳。傷時苦軍乏，一物官儘取。嗟爾江漢人，生成複何有。有同枯棕木，使我沈歎久。死者即已休，生者何自守。啾啾黃雀啅，側見寒蓬走。念爾形影乾，摧殘冇藜莠。
杜甫,梔子,梔子比眾木，人間誠未多。於身色有用，與道氣傷和。紅取風霜實，青看雨露柯。無情移得汝，貴在映江波。
杜甫,畏人,早花隨處發，春鳥異方啼。萬裡清江上，三年落日低。畏人成小築，褊性合幽棲。門徑從榛草，無心走馬蹄。
杜甫,大麥行,大麥乾枯小麥黃，婦女行泣夫走藏。東至集壁西梁洋，問誰腰鐮胡與羌。豈無蜀兵三千人，部領辛苦江山長。安得如鳥有羽翅，托身白雲還故鄉。
杜甫,越王樓歌,綿州州府何磊落，顯慶年中越王作。孤城西北起高樓，碧瓦朱甍照城郭。樓下長江百丈清，山頭落日半輪明。君王舊跡今人賞，轉見千秋萬古情。
杜甫,客亭,秋窗猶曙色，落木更天風。日出寒山外，江流宿霧中。聖朝無棄物，老病已成翁。多少殘生事，飄零似轉蓬。
杜甫,過郭代公故宅,豪俊初未遇，其跡或脫略。代公尉通泉，放意何自若。及夫登袞冕，直氣森噴薄。磊落見異人，豈伊常情度。定策神龍後，宮中翕清廓。俄頃辨尊親，指揮存顧托。群公有慚色，王室無削弱。迥出名臣上，丹青照台閣。我行得遺跡，池館皆疏鑿。壯公臨事斷，顧步涕橫落。高詠寶劍篇，神交付冥漠。
杜甫,萬丈潭,青溪合冥莫，神物有顯晦。龍依積水蟠，窟壓萬丈內。跼步淩垠堮，側身下煙靄。前臨洪濤寬，卻立蒼石大。山色一徑儘，崖絕兩壁對。削成根虛無，倒影垂澹瀩。黑如灣澴底，清見光炯碎。孤雲倒來深，飛鳥不在外。高蘿成帷幄，寒木累旌旆。遠川曲通流，嵌竇潛泄瀨。造幽無人境，發興自我輩。告歸遺恨多，將老斯遊最。閉藏修鱗蟄，出入巨石礙。何事暑天過，快意風雨會。
杜甫,彆蔡十四著作,賈生慟哭後，寥落無其人。安知蔡夫子，高義邁等倫。獻書謁皇帝，誌已清風塵。流涕灑丹極，萬乘為酸辛。天地則創痍，朝廷當正臣。異才複間出，周道日惟新。使蜀見知己，彆顏始一伸。主人薨城府，扶櫬歸鹹秦。巴道此相逢，會我病江濱。憶念鳳翔都，聚散俄十春。我衰不足道，但願子意陳。稍令社稷安，自契魚水親。我雖消渴甚，敢忘帝力勤。尚思未朽骨，複睹耕桑民。積水駕三峽，浮龍倚長津。揚舲洪濤間，仗子濟物身。鞍馬下秦塞，王城通北辰。玄甲聚不散，兵久食恐貧。窮穀無粟帛，使者來相因。若憑南轅吏，書劄到天垠。
杜甫,八哀詩·故秘書少監武功蘇公源明,武功少也孤，徒步客徐兗。讀書東嶽中，十載考墳典。時下萊蕪郭，忍饑浮雲巘。負米晚為身，每食臉必泫。夜字照爇薪，垢衣生碧蘚。庶以勤苦誌，報茲劬勞顯。學蔚醇儒姿，文包舊史善。灑落辭幽人，歸來潛京輦。射君東堂策，宗匠集精選。製可題未乾，乙科已大闡。文章日自負，吏祿亦累踐。晨趨閶闔內，足蹋宿昔趼。一麾出守還，黃屋朔風卷。不暇陪八駿，虜庭悲所遣。平生滿尊酒，斷此朋知展。憂憤病二秋，有恨石可轉。肅宗複社稷，得無逆順辨。範曄顧其兒，李斯憶黃犬。秘書茂鬆意，溟漲本末淺。青熒芙蓉劍，犀兕豈獨剸。反為後輩褻，予實苦懷緬。煌煌齋房芝，事絕萬手搴。垂之俟來者，正始征勸勉。不要懸黃金，胡為投乳畎。結交三十載，吾與誰遊衍。滎陽複冥莫，罪罟已橫罥。嗚呼子逝日，始泰則終蹇。長安米萬錢，凋喪儘餘喘。戰伐何當解，歸帆阻清沔。尚纏漳水疾，永負蒿裡餞。
杜甫,同元使君舂陵行,遭亂發儘白，轉衰病相嬰。沈綿盜賊際，狼狽江漢行。歎時藥力薄，為客羸瘵成。吾人詩家秀，博采世上名。粲粲元道州，前聖畏後生。觀乎舂陵作，欻見俊哲情。複覽賊退篇，結也實國楨。賈誼昔流慟，匡衡常引經。道州憂黎庶，詞氣浩縱橫。兩章對秋月，一字偕華星。致君唐虞際，純樸憶大庭。何時降璽書，用爾為丹青。獄訟永衰息，豈唯偃甲兵。淒惻念誅求，薄斂近休明。乃知正人意，不苟飛長纓。涼飆振南嶽，之子寵若驚。色阻金印大，興含滄浪清。我多長卿病，日夕思朝廷。肺枯渴太甚，漂泊公孫城。呼兒具紙筆，隱幾臨軒楹。作詩呻吟內，墨澹字欹傾。感彼危苦詞，庶幾知者聽。
杜甫,彆李義,神堯十八子，十七王其門。道國洎舒國，督唯親弟昆。中外貴賤殊，餘亦忝諸孫。丈人嗣三葉，之子白玉溫。道國繼德業，請從丈人論。丈人領宗卿，肅穆古製敦。先朝納諫諍，直氣橫乾坤。子建文筆壯，河間經術存。爾克富詩禮，骨清慮不喧。洗然遇知己，談論淮湖奔。憶昔初見時，小襦繡芳蓀。長成忽會麵，慰我久疾魂。三峽春冬交，江山雲霧昏。正宜且聚集，恨此當離尊。莫怪執杯遲，我衰涕唾煩。重問子何之，西上岷江源。願子少乾謁，蜀都足戎軒。誤失將帥意，不如親故恩。少年早歸來，梅花已飛翻。努力慎風水，豈惟數盤飧。猛虎臥在岸，蛟螭出無痕。王子自愛惜，老夫困石根。生彆古所嗟，發聲為爾吞。
杜甫,送顧八分文學適洪吉州,中郎石經後，八分蓋憔悴。顧侯運爐錘，筆力破餘地。昔在開元中，韓蔡同贔屭。玄宗妙其書，是以數子至。禦劄早流傳，揄揚非造次。三人並入直，恩澤各不二。顧於韓蔡內，辨眼工小字。分日示諸王，鉤深法更秘。文學與我遊，蕭疏外聲利。追隨二十載，浩蕩長安醉。高歌卿相宅，文翰飛省寺。視我揚馬間，白首不相棄。驊騮入窮巷，必脫黃金轡。一論朋友難，遲暮敢失墜。古來事反覆，相見橫涕泗。向者玉珂人，誰是青雲器。才儘傷形體，病渴汙官位。故舊獨依然，時危話顛躓。我甘多病老，子負憂世誌。胡為困衣食，顏色少稱遂。遠作辛苦行，順從眾多意。舟楫無根蒂，蛟鼉好為祟。況兼水賊繁，特戒風飆駛。崩騰戎馬際，往往殺長吏。子乾東諸侯，勸勉防縱恣。邦以民為本，魚饑費香餌。請哀瘡痍深，告訴皇華使。使臣精所擇，進德知曆試。惻隱誅求情，固應賢愚異。列士惡苟得，俊傑思自致。贈子猛虎行，出郊載酸鼻。
杜甫,送梓州李使君之任,籍甚黃丞相，能名自潁川。近看除刺史，還喜得吾賢。五馬何時到，雙魚會早傳。老思筇竹杖，冬要錦衾眠。不作臨岐恨，惟聽舉最先。火雲揮汗日，山驛醒心泉。遇害陳公殞，於今蜀道憐。君行射洪縣，為我一潸然。
杜甫,洛陽,洛陽昔陷冇，胡馬犯潼關。天子初愁思，都人慘彆顏。清笳去宮闕，翠蓋出關山。故老仍流涕，龍髯幸再攀。
杜甫,八月十五夜月二首,滿目飛明鏡，歸心折大刀。轉蓬行地遠，攀桂仰天高。水路疑霜雪，林棲見羽毛。此時瞻白兔，直欲數秋毫。稍下巫山峽，猶銜白帝城。氣沈全浦暗，輪仄半樓明。刁鬥皆催曉，蟾蜍且自傾。張弓倚殘魄，不獨漢家營。
杜甫,曉望,白帝更聲儘，陽台曙色分。高峰寒上日，疊嶺宿霾雲。地坼江帆隱，天清木葉聞。荊扉對麋鹿，應共爾為群。
杜甫,又示宗武,覓句新知律，攤書解滿床。試吟青玉案，莫羨紫羅囊。假日從時飲，明年共我長。應須飽經術，已似愛文章。十五男兒誌，三千弟子行。曾參與遊夏，達者得升堂。
杜甫,人日兩篇,元日到人日，未有不陰時。冰雪鶯難至，春寒花較遲。雲隨白水落，風振紫山悲。蓬鬢稀疏久，無勞比素絲。此日此時人共得，一談一笑俗相看。尊前柏葉休隨酒，勝裡金花巧耐寒。佩劍衝星聊暫拔，匣琴流水自須彈。早春重引江湖興，直道無憂行路難。
杜甫,庭草,"楚草經寒碧，逢春入眼濃。舊低收葉舉，新掩卷牙重。步履宜輕過，開筵得屢供。看花隨節序，不敢強為容。,"
杜甫,重題,涕泗不能收，哭君餘白頭。兒童相識儘，宇宙此生浮。江雨銘旌濕，湖風井徑秋。還瞻魏太子，賓客減應劉。
杜甫,哭韋大夫之晉,淒愴郇瑕色，差池弱冠年。丈人叨禮數，文律早周旋。台閣黃圖裡，簪裾紫蓋邊。尊榮真不忝，端雅獨翛然。貢喜音容間，馮招病疾纏。南過駭倉卒，北思悄聯綿。鵩鳥長沙諱，犀牛蜀郡憐。素車猶慟哭，寶劍穀高懸。漢道中興盛，韋經亞相傳。衝融標世業，磊落映時賢。城府深朱夏，江湖眇霽天。綺樓關樹頂，飛旐泛堂前。帟幕疑風燕，笳簫急暮蟬。興殘虛白室，跡斷孝廉船。童孺交遊儘，喧卑俗事牽。老來多涕淚，情在強詩篇。誰寄方隅理，朝難將帥權。春秋褒貶例，名器重雙全。
杜甫,早花,西京安穩未，不見一人來。臘日巴江曲，山花已自開。盈盈當雪杏，豔豔待春梅。直苦風塵暗，誰憂容鬢催。
杜甫,贈崔十三評事公輔,飄飄西極馬，來自渥窪池。颯飁定山桂，低徊風雨枝。我聞龍正直，道屈爾何為。且有元戎命，悲歌識者誰。官聯辭冗長，行路洗欹危。脫劍主人贈，去帆春色隨。陰沉鐵鳳闕，教練羽林兒。天子朝侵早，雲台仗數移。分軍應供給，百姓日支離。黠吏因封己，公才或守雌。燕王買駿骨，渭老得熊羆。活國名公在，拜壇群寇疑。冰壺動瑤碧，野水失蛟螭。入幕諸彥集，渴賢高選宜。騫騰坐可致，九萬起於斯。複進出矛戟，昭然開鼎彝。會看之子貴，歎及老夫衰。豈但江曾決，還思霧一披。暗塵生古鏡，拂匣照西施。舅氏多人物，無慚困翮垂。
杜甫,去矣行,君不見鞲上鷹，一飽則飛掣。焉能作堂上燕，銜泥附炎熱。野人曠蕩無靦顏，豈可久在王侯間。未試囊中餐玉法，明朝且入藍田山。
杜甫,冬日有懷李白,寂寞書齋裡，終朝獨爾思。更尋嘉樹傳，不忘角弓詩。短褐風霜入，還丹日月遲。未因乘興去，空有鹿門期。
杜甫,贈獻納使起居田舍人澄,獻納司存雨露邊，地分清切任才賢。舍人退食收封事，宮女開函近禦筵。曉漏追趨青瑣闥，晴窗檢點白雲篇。揚雄更有河東賦，唯待吹噓送上天。
杜甫,奉陪贈附馬韋曲二首,韋曲花無賴，家家惱殺人。綠尊雖儘日，白發好禁春。石角鉤衣破，藤枝刺眼新。何時占叢竹，頭戴小烏巾。野寺垂楊裡，春畦亂水間。美花多映竹，好鳥不歸山。城郭終何事，風塵豈駐顏。誰能共公子，薄暮欲俱還。
杜甫,石筍行,君不見益州城西門，陌上石筍雙高蹲。古來相傳是海眼，苔蘚蝕儘波濤痕。雨多往往得瑟瑟，此事恍惚難明論。恐是昔時卿相墓，立石為表今仍存。惜哉俗態好蒙蔽，亦如小臣媚至尊。政化錯迕失大體，坐看傾危受厚恩。嗟爾石筍擅虛名，後來未識猶駿奔。安得壯士擲天外，使人不疑見本根。
杜甫,徐步,整履步青蕪，荒庭日欲晡。芹泥隨燕觜，花蕊上蜂須。把酒從衣濕，吟詩信杖扶。敢論才見忌，實有醉如愚。
杜甫,野人送朱櫻,西蜀櫻桃也自紅，野人相贈滿筠籠。數回細寫愁仍破，萬顆勻圓訝許同。憶昨賜沾門下省，退朝擎出大明宮。金盤玉箸無消息，此日嘗新任轉蓬。
杜甫,觀打魚歌,綿州江水之東津，魴魚鱍鱍色勝銀。漁人漾舟沈大網，截江一擁數百鱗。眾魚常才儘卻棄，赤鯉騰出如有神。潛龍無聲老蛟怒，回風颯颯吹沙塵。饔子左右揮雙刀，膾飛金盤白雪高。徐州禿尾不足憶，漢陰槎頭遠遁逃。魴魚肥美知第一，既飽歡娛亦蕭瑟。君不見朝來割素鬐，咫尺波濤永相失。
杜甫,巴西驛亭觀江漲呈竇十五使君二首,宿雨南江漲，波濤亂遠峰。孤亭淩噴薄，萬井逼舂容。霄漢愁高鳥，泥沙困老龍。天邊同客舍，攜我豁心胸。轉驚波作怒，即恐岸隨流。賴有杯中物，還同海上鷗。關心小剡縣，傍眼見揚州。為接情人飲，朝來減半愁。
杜甫,苦戰行,苦戰身死馬將軍，自雲伏波之子孫。乾戈未定失壯士，使我歎恨傷精魂。去年江南討狂賊，臨江把臂難再得。彆時孤雲今不飛，時獨看雲淚橫臆。
杜甫,客夜,客睡何曾著，秋天不肯明。卷簾殘月影，高枕遠江聲。計拙無衣食，途窮仗友生。老妻書數紙，應悉未歸情。
杜甫,遭田父泥飲美嚴中丞,步屟隨春風，村村自花柳。田翁逼社日，邀我嘗春酒。酒酣誇新尹，畜眼未見有。回頭指大男，渠是弓弩手。名在飛騎籍，長番歲時久。前日放營農，辛苦救衰朽。差科死則已，誓不舉家走。今年大作社，拾遺能住否。叫婦開大瓶，盆中為吾取。感此氣揚揚，須知風化首。語多雖雜亂，說尹終在口。朝來偶然出，自卯將及酉。久客惜人情，如何拒鄰叟。高聲索果栗，欲起時被肘。指揮過無禮，未覺村野醜。月出遮我留，仍嗔問升鬥。
杜甫,又觀打魚,蒼江魚子清晨集，設網提綱萬魚急。能者操舟疾若風，撐突波濤挺叉入。小魚脫漏不可記，半死半生猶戢戢。大魚傷損皆垂頭，屈強泥沙有時立。東津觀魚已再來，主人罷鱠還傾杯。日暮蛟龍改窟穴，山根鱣鮪隨雲雷。乾戈兵革鬥未止，鳳凰麒麟安在哉。吾徒胡為縱此樂，暴殄天物聖所哀。
杜甫,寄題江外草堂（梓州作，寄成都故居）,我生性放誕，雅欲逃自然。嗜酒愛風竹，卜居必林泉。遭亂到蜀江，臥屙遣所便。誅茅初一畝，廣地方連延。經營上元始，斷手寶應年。敢謀土木麗，自覺麵勢堅。台亭隨高下，敞豁當清川。雖有會心侶，數能同釣船。乾戈未偃息，安得酣歌眠。蛟龍無定窟，黃鵠摩蒼天。古來達士誌，寧受外物牽。顧惟魯鈍姿，豈識悔吝先。偶攜老妻去，慘澹淩風煙。事跡無固必，幽貞愧雙全。尚念四小鬆，蔓草易拘纏。霜骨不甚長，永為鄰裡憐。
杜甫,送韋諷上閬州錄事參軍,國步猶艱難，兵革未衰息。萬方哀嗷嗷，十載供軍食。庶官務割剝，不暇憂反側。誅求何多門，賢者貴為德。韋生富春秋，洞徹有清識。操持紀綱地，喜見朱絲直。當令豪奪吏，自此無顏色。必若救瘡痍，先應去蟊賊。揮淚臨大江，高天意淒惻。行行樹佳政，慰我深相憶。
杜甫,閬州東樓筵，奉送十一舅往青城縣，得昏字,曾城有高樓，製古丹雘存。迢迢百餘尺，豁達開四門。雖有車馬客，而無人世喧。遊目俯大江，列筵慰彆魂。是時秋冬交，節往顏色昏。天寒鳥獸休，霜露在草根。今我送舅氏，萬感集清尊。豈伊山川間，回首盜賊繁。高賢意不暇，王命久崩奔。臨風欲慟哭，聲出已複吞。
杜甫,彆唐十五誡，因寄禮部賈侍郎（賈至）,九載一相逢，百年能幾何。複為萬裡彆，送子山之阿。白鶴久同林，潛魚本同河。未知棲集期，衰老強高歌。歌罷兩淒惻，六龍忽蹉跎。相視發皓白，況難駐羲和。胡星墜燕地，漢將仍橫戈。蕭條四海內，人少豺虎多。少人慎莫投，多虎信所過。饑有易子食，獸猶畏虞羅。子負經濟才，天門鬱嵯峨。飄搖適東周，來往若崩波。南宮吾故人，白馬金盤陀。雄筆映千古，見賢心靡他。念子善師事，歲寒守舊柯。為吾謝賈公，病肺臥江沱。
杜甫,太子張舍人遺織成褥段,客從西北來，遺我翠織成。開緘風濤湧，中有掉尾鯨。逶迤羅水族，瑣細不足名。客雲充君褥，承君終宴榮。空堂魑魅走，高枕表神清。領客珍重意，顧我非公卿。留之懼不祥，施之混柴荊。服飾定尊卑，大哉萬古程。今我一賤老，裋褐更無營。煌煌珠宮物，寢處禍所嬰。歎息當路子，乾戈尚縱橫。掌握有權柄，衣馬自肥輕。李鼎死岐陽，實以驕貴盈。來瑱賜自儘，氣豪直阻兵。皆聞黃金多，坐見悔吝生。奈何田舍翁，受此厚貺情。錦鯨卷還客，始覺心和平。振我粗席塵，愧客茹藜羹。
杜甫,最能行,峽中丈夫絕輕死，少在公門多在水。富豪有錢駕大舸，貧窮取給行艓子。小兒學問止論語，大兒結束隨商旅。欹帆側柁入波濤，撇漩捎濆無險阻。朝發白帝暮江陵，頃來目擊信有征。瞿塘漫天虎須怒，歸州長年行最能。此鄉之人氣量窄，誤競南風疏北客。若道土無英俊才，何得山有屈原宅。
杜甫,鄭典設自施州歸,吾憐滎陽秀，冒暑初有適。名賢慎所出，不肯妄行役。旅茲殊俗遠，竟以屢空迫。南謁裴施州，氣合無險僻。攀援懸根木，登頓入天石。青山自一川，城郭洗憂戚。聽子話此邦，令我心悅懌。其俗則純樸，不知有主客。溫溫諸侯門，禮亦如古昔。敕廚倍常羞，杯盤頗狼藉。時雖屬喪亂，事貴賞匹敵。中宵愜良會，裴鄭非遠戚。群書一萬卷，博涉供務隙。他日辱銀鉤，森疏見矛戟。倒屣喜旋歸，畫地求所曆。乃聞風土質，又重田疇辟。刺史似寇恂，列郡宜競惜。北風吹瘴癘，羸老思散策。渚拂蒹葭塞，嶠穿蘿蔦冪。此身仗兒仆，高興潛有激。孟冬方首路，強飯取崖壁。歎爾疲駑駘，汗溝血不赤。終然備外飾，駕馭何所益。我有平肩輿，前途猶準的。翩翩入鳥道，庶脫蹉跌厄。
杜甫,故右仆射相國張公九齡,相國生南紀，金璞無留礦。仙鶴下人間，獨立霜毛整。矯然江海思，複與雲路永。寂寞想土階，未遑等箕潁。上君白玉堂，倚君金華省。碣石歲崢嶸，天地日蛙黽。退食吟大庭，何心記榛梗。骨驚畏曩哲，鬒變負人境。雖蒙換蟬冠，右地恧多幸。敢忘二疏歸，痛迫蘇耽井。紫綬映暮年，荊州謝所領。庾公興不淺，黃霸鎮每靜。賓客引調同，諷詠在務屏。詩罷地有餘，篇終語清省。一陽發陰管，淑氣含公鼎。乃知君子心，用才文章境。散帙起翠螭，倚薄巫廬並。綺麗玄暉擁，箋誄任昉騁。自我一家則，未缺隻字警。千秋滄海南，名係朱鳥影。歸老守故林，戀闕悄延頸。波濤良史筆，蕪絕大庾嶺。向時禮數隔，製作難上請。再讀徐孺碑，猶思理煙艇。
杜甫,送高司直尋封閬州,丹雀銜書來，暮棲何鄉樹。驊騮事天子，辛苦在道路。司直非冗官，荒山甚無趣。借問泛舟人，胡為入雲霧。與子姻婭間，既親亦有故。萬裡長江邊，邂逅一相遇。長卿消渴再，公乾沉綿屢。清談慰老夫，開卷得佳句。時見文章士，欣然澹情素。伏枕聞彆離，疇能忍漂寓。良會苦短促，溪行水奔注。熊羆咆空林，遊子慎馳騖。西謁巴中侯，艱險如跬步。主人不世才，先帝常特顧。拔為天軍佐，崇大王法度。淮海生清風，南翁尚思慕。公宮造廣廈，木石乃無數。初聞伐鬆柏，猶臥天一柱。我瘦書不成，成字讀亦誤。為我問故人，勞心練征戍。
杜甫,敬寄族弟唐十八使君,與君陶唐後，盛族多其人。聖賢冠史籍，枝派羅源津。在今氣磊落，巧偽莫敢親。介立實吾弟，濟時肯殺身。物白諱受玷，行高無汙真。得罪永泰末，放之五溪濱。鸞鳳有铩翮，先儒曾抱麟。雷霆霹長鬆，骨大卻生筋。一失不足傷，念子孰自珍。泊舟楚宮岸，戀闕浩酸辛。除名配清江，厥土巫峽鄰。登陸將首途，筆劄枉所申。歸朝跼病肺，敘舊思重陳。春風洪濤壯，穀轉頗彌旬。我能泛中流，搪突鼉獺瞋。長年已省柁，慰此貞良臣。
杜甫,送重表侄王砅評事使南海,我之曾祖姑，爾之高祖母。爾祖未顯時，歸為尚書婦。隋朝大業末，房杜俱交友。長者來在門，荒年自糊口。家貧無供給，客位但箕帚。俄頃羞頗珍，寂寥人散後。入怪鬢發空，籲嗟為之久。自陳翦髻鬟，鬻市充杯酒。上雲天下亂，宜與英俊厚。向竊窺數公，經綸亦俱有。次問最少年，虯髯十八九。子等成大名，皆因此人手。下雲風雲合，龍虎一吟吼。願展丈夫雄，得辭兒女醜。秦王時在坐，真氣驚戶牖。及乎貞觀初，尚書踐台鬥。夫人常肩輿，上殿稱萬壽。六宮師柔順，法則化妃後。至尊均嫂叔，盛事垂不朽。鳳雛無凡毛，五色非爾曹。往者胡作逆，乾坤沸嗷嗷。吾客左馮翊，爾家同遁逃。爭奪至徒步，塊獨委蓬蒿。逗留熱爾腸，十裡卻呼號。自下所騎馬，右持腰間刀。左牽紫遊韁，飛走使我高。苟活到今日，寸心銘佩牢。亂離又聚散，宿昔恨滔滔。水花笑白首，春草隨青袍。廷評近要津，節製收英髦。北驅漢陽傳，南泛上瀧舠。家聲肯墜地，利器當秋毫。番禺親賢領，籌運神功操。大夫出盧宋，寶貝休脂膏。洞主降接武，海胡舶千艘。我欲就丹砂，跋涉覺身勞。安能陷糞土，有誌乘鯨鼇。或驂鸞騰天，聊作鶴鳴皋。
杜甫,遣遇,磬折辭主人，開帆駕洪濤。春水滿南國，朱崖雲日高。舟子廢寢食，飄風爭所操。我行匪利涉，謝爾從者勞。石間采蕨女，鬻菜輸官曹。丈夫死百役，暮返空村號。聞見事略同，刻剝及錐刀。貴人豈不仁，視汝如莠蒿。索錢多門戶，喪亂紛嗷嗷。奈何黠吏徒，漁奪成逋逃。自喜遂生理，花時甘縕袍。
杜甫,過津口,南嶽自茲近，湘流東逝深。和風引桂楫，春日漲雲岑。回首過津口，而多楓樹林。白魚困密網，黃鳥喧嘉音。物微限通塞，惻隱仁者心。甕餘不儘酒，膝有無聲琴。聖賢兩寂寞，眇眇獨開襟。
杜甫,天河,常時任顯晦，秋至輒分明。縱被微雲掩，終能永夜清。含星動雙闕，伴月照邊城。牛女年年渡，何曾風浪生。
杜甫,惡樹,獨繞虛齋徑，常持小斧柯。幽陰成頗雜，惡木剪還多。枸杞因吾有，雞棲奈汝何。方知不材者，生長漫婆娑。
杜甫,江漲,江發蠻夷漲，山添雨雪流。大聲吹地轉，高浪蹴天浮。魚鱉為人得，蛟龍不自謀。輕帆好去便，吾道付滄洲。
杜甫,屏跡三首,用拙存吾道，幽居近物情。桑麻深雨露，燕雀半生成。村鼓時時急，漁舟個個輕。杖藜從白首，心跡喜雙清。晚起家何事，無營地轉幽。竹光團野色，舍影漾江流。失學從兒懶，長貧任婦愁。百年渾得醉，一月不梳頭。衰顏甘屏跡，幽事供高臥。鳥下竹根行，龜開萍葉過。年荒酒價乏，日並園蔬課。猶酌甘泉歌，歌長擊樽破。
杜甫,懷舊,地下蘇司業，情親獨有君。那因喪亂後，便有死生分。老罷知明鏡，悲來望白雲。自從失詞伯，不複更論文。
杜甫,倦夜（吳曾《漫錄》雲：顧陶《類編》題作倦,竹涼侵臥內，野月滿庭隅。重露成涓滴，稀星乍有無。暗飛螢自照，水宿鳥相呼。萬事乾戈裡，空悲清夜徂。
杜甫,寄李十四員外布十二韻,名參漢望苑，職述景題輿。巫峽將之郡，荊門好附書。遠行無自苦，內熱比何如。正是炎天闊，那堪野館疏。黃牛平駕浪，畫鷁上淩虛。試待盤渦歇，方期解纜初。悶能過小徑，自為摘嘉蔬。渚柳元幽僻，村花不掃除。宿陰繁素柰，過雨亂紅蕖。寂寂夏先晚，泠泠風有餘。江清心可瑩，竹冷發堪梳。直作移巾幾，秋帆發弊廬。
杜甫,入宅三首（大曆二年春，甫自西閣遷赤甲）,奔峭背赤甲，斷崖當白鹽。客居愧遷次，春酒漸多添。花亞欲移竹，鳥窺新卷簾。衰年不敢恨，勝概欲相兼。亂後居難定，春歸客未還。水生魚複浦，雲暖麝香山。半頂梳頭白，過眉拄杖斑。相看多使者，一一問函關。宋玉歸州宅，雲通白帝城。吾人淹老病，旅食豈才名。峽口風常急，江流氣不平。隻應與兒子，飄轉任浮生。
杜甫,秋野五首,秋野日疏蕪，寒江動碧虛。係舟蠻井絡，卜宅楚村墟。棗熟從人打，葵荒欲自鋤。盤餐老夫食，分減及溪魚。易識浮生理，難教一物違。水深魚極樂，林茂鳥知歸。吾老甘貧病，榮華有是非。秋風吹幾杖，不厭此山薇。禮樂攻吾短，山林引興長。掉頭紗帽仄，曝背竹書光。風落收鬆子，天寒割蜜房。稀疏小紅翠，駐屐近微香。遠岸秋沙白，連山晚照紅。潛鱗輸駭浪，歸翼會高風。砧響家家發，樵聲個個同。飛霜任青女，賜被隔南宮。身許麒麟畫，年衰鴛鷺群。大江秋易盛，空峽夜多聞。徑隱千重石，帆留一片雲。兒童解蠻語，不必作參軍。
杜甫,草閣,草閣臨無地，柴扉永不關。魚龍回夜水，星月動秋山。久露清初濕，高雲薄未還。泛舟慚小婦，飄泊損紅顏。
杜甫,見螢火,巫山秋夜螢火飛，簾疏巧入坐人衣。忽驚屋裡琴書冷，複亂簷邊星宿稀。卻繞井闌添個個，偶經花蕊弄輝輝。滄江白發愁看汝，來歲如今歸未歸。
杜甫,暮春江陵送馬大卿公，恩命追赴闕下,自古求忠孝，名家信有之。吾賢富才術，此道未磷緇。玉府標孤映，霜蹄去不疑。激揚音韻徹，籍甚眾多推。潘陸應同調，孫吳亦異時。北辰征事業，南紀赴恩私。卿月升金掌，王春度玉墀。熏風行應律，湛露即歌詩。天意高難問，人情老易悲。尊前江漢闊，後會且深期。
杜甫,回棹,宿昔試安命，自私猶畏天。勞生係一物，為客費多年。衡嶽江湖大，蒸池疫癘偏。散才嬰薄俗，有跡負前賢。巾拂那關眼，瓶罍易滿船。火雲滋垢膩，凍雨裛沉綿。強飯蓴添滑，端居茗續煎。清思漢水上，涼憶峴山巔。順浪翻堪倚，回帆又省牽。吾家碑不昧，王氏井依然。幾杖將衰齒，茅茨寄短椽。灌園曾取適，遊寺可終焉。遂性同漁父，成名異魯連。篙師煩爾送，朱夏及寒泉。
杜甫,臨邑舍弟書至，苦雨黃河泛溢堤防之患簿....,二儀積風雨，百穀漏波濤。聞道洪河坼，遙連滄海高。職思憂悄悄，郡國訴嗷嗷。舍弟卑棲邑，防川領簿曹。尺書前日至，版築不時操。難假黿鼉力，空瞻烏鵲毛。燕南吹畎畝，濟上冇蓬蒿。螺蚌滿近郭，蛟螭乘九皋。徐關深水府，碣石小秋毫。白屋留孤樹，青天矢萬艘。吾衰同泛梗，利涉想蟠桃。倚賴天涯釣，猶能掣巨鼇。
杜甫,征夫,十室幾人在，千山空自多。路衢唯見哭，城市不聞歌。漂梗無安地，銜枚有荷戈。官軍未通蜀，吾道竟如何。
杜甫,夜聽許十一誦詩愛而有作,許生五台賓，業白出石壁。餘亦師粲可，身猶縛禪寂。何階子方便，謬引為匹敵。離索晚相逢，包蒙欣有擊。誦詩渾遊衍，四座皆辟易。應手看捶鉤，清心聽鳴鏑。精微穿溟涬，飛動摧霹靂。陶謝不枝梧，風騷共推激。紫燕自超詣，翠駁誰剪剔。君意人莫知，人間夜寥闃。
杜甫,憶幼子,驥子春猶隔，鶯歌暖正繁。彆離驚節換，聰慧與誰論。澗水空山道，柴門老樹村。憶渠愁隻睡，炙背俯晴軒。
杜甫,雨過蘇端,雞鳴風雨交，久旱雲亦好。杖藜入春泥，無食起我早。諸家憶所曆，一飯跡便掃。蘇侯得數過，歡喜每傾倒。也複可憐人，呼兒具梨棗。濁醪必在眼，儘醉攄懷抱。紅稠屋角花，碧委牆隅草。親賓縱談謔，喧鬨畏衰老。況蒙霈澤垂，糧粒或自保。妻孥隔軍壘，撥棄不擬道。
杜甫,紫宸殿退朝口號,戶外昭容紫袖垂，雙瞻禦座引朝儀。香飄合殿春風轉，花覆千官淑景移。晝漏希聞高閣報，天顏有喜近臣知。宮中每出歸東省，會送夔龍集鳳池。
杜甫,晚出左掖,晝刻傳呼淺，春旗簇仗齊。退朝花底散，歸院柳邊迷。樓雪融城濕，宮雲去殿低。避人焚諫草，騎馬欲雞棲。
杜甫,寓目,一縣葡萄熟，秋山苜蓿多。關雲常帶雨，塞水不成河。羌女輕烽燧，胡兒製駱駝。自傷遲暮眼，喪亂飽經過。
杜甫,寒峽,行邁日悄悄，山穀勢多端。雲門轉絕岸，積阻霾天寒。寒硤不可度，我實衣裳單。況當仲冬交，溯沿增波瀾。野人尋煙語，行子傍水餐。此生免荷殳，未敢辭路難。
杜甫,白沙渡,畏途隨長江，渡口下絕岸。差池上舟楫，杳窕入雲漢。天寒荒野外，日暮中流半。我馬向北嘶，山猿飲相喚。水清石礧礧，沙白灘漫漫。迥然洗愁辛，多病一疏散。高壁抵嶔崟，洪濤越淩亂。臨風獨回首，攬轡複三歎。
杜甫,西郊,時出碧雞坊，西郊向草堂。市橋官柳細，江路野梅香。傍架齊書帙，看題減藥囊。無人覺來往，疏懶意何長。
杜甫,一室,一室他鄉遠，空林暮景懸。正愁聞塞笛，獨立見江船。巴蜀來多病，荊蠻去幾年。應同王粲宅，留井峴山前。
杜甫,病橘,群橘少生意，雖多亦奚為。惜哉結實小，酸澀如棠梨。剖之儘蠹蟲，采掇爽其宜。紛然不適口，豈隻存其皮。蕭蕭半死葉，未忍彆故枝。玄冬霜雪積，況乃回風吹。嘗聞蓬萊殿，羅列瀟湘姿。此物歲不稔，玉食失光輝。寇盜尚憑陵，當君減膳時。汝病是天意，吾諗罪有司。憶昔南海使，奔騰獻荔支。百馬死山穀，到今耆舊悲。
杜甫,草堂即事,荒村建子月，獨樹老夫家。霧裡江船渡，風前徑竹斜。寒魚依密藻，宿鷺起圓沙。蜀酒禁愁得，無錢何處賒。
杜甫,徐九少尹見過,晚景孤村僻，行軍數騎來。交新徒有喜，禮厚愧無才。賞靜憐雲竹，忘歸步月台。何當看花蕊，欲發照江梅。
杜甫,薑楚公畫角鷹歌,楚公畫鷹鷹戴角，殺氣森森到幽朔。觀者貪愁掣臂飛，畫師不是無心學。此鷹寫真在左綿，卻嗟真骨遂虛傳。梁間燕雀休驚怕，亦未摶空上九天。
杜甫,九日登梓州城,伊昔黃花酒，如今白發翁。追歡筋力異，望遠歲時同。弟妹悲歌裡，朝廷醉眼中。兵戈與關塞，此日意無窮。
杜甫,兩當縣吳十侍禦江上宅,寒城朝煙澹，山穀落葉赤。陰風千裡來，吹汝江上宅。鶤雞號枉渚，日色傍阡陌。借問持斧翁，幾年長沙客。哀哀失木狖，矯矯避弓翮。亦知故鄉樂，未敢思夙昔。昔在鳳翔都，共通金閨籍。天子猶蒙塵，東郊暗長戟。兵家忌間諜，此輩常接跡。台中領舉劾，君必慎剖析。不忍殺無辜，所以分白黑。上官權許與，失意見遷斥。仲尼甘旅人，向子識損益。朝廷非不知，閉口休歎息。餘時忝諍臣，丹陛實咫尺。相看受狼狽，至死難塞責。行邁心多違，出門無與適。於公負明義，惆悵頭更白。
杜甫,贈蜀僧閭丘師兄,大師銅梁秀，籍籍名家孫。嗚呼先博士，炳靈精氣奔。惟昔武皇後，臨軒禦乾坤。多士儘儒冠，墨客藹雲屯。當時上紫殿，不獨卿相尊。世傳閭丘筆，峻極逾昆侖。鳳藏丹霄暮，龍去白水渾。青熒雪嶺東，碑碣舊製存。斯文散都邑，高價越璵璠。晚看作者意，妙絕與誰論。吾祖詩冠古，同年蒙主恩。豫章夾日月，歲久空深根。小子思疏闊，豈能達詞門。窮愁一揮淚，相遇即諸昆。我住錦官城，兄居祇樹園。地近慰旅愁，往來當丘樊。天涯歇滯雨，粳稻臥不翻。漂然薄遊倦，始與道侶敦。景晏步修廊，而無車馬喧。夜闌接軟語，落月如金盆。漠漠世界黑，驅車爭奪繁。惟有摩尼珠，可照濁水源。
杜甫,海棕行,左綿公館清江濆，海棕一株高入雲。龍鱗犀甲相錯落，蒼棱白皮十抱文。自是眾木亂紛紛，海棕焉知身出群。移栽北辰不可得，時有西域胡僧識。
杜甫,四鬆,四鬆初移時，大抵三尺強。彆來忽三載，離立如人長。會看根不拔，莫計枝凋傷。幽色幸秀發，疏柯亦昂藏。所插小藩籬，本亦有堤防。終然掁撥損，得吝千葉黃。敢為故林主，黎庶猶未康。避賊今始歸，春草滿空堂。覽物歎衰謝，及茲慰淒涼。清風為我起，灑麵若微霜。足以送老姿，聊待偃蓋張。我生無根帶，配爾亦茫茫。有情且賦詩，事跡可兩忘。勿矜千載後，慘澹蟠穹蒼。
杜甫,水檻,蒼江多風飆，雲雨晝夜飛。茅軒駕巨浪，焉得不低垂。遊子久在外，門戶無人持。高岸尚如穀，何傷浮柱欹。扶顛有勸誡，恐貽識者嗤。既殊大廈傾，可以一木支。臨川視萬裡，何必闌檻為。人生感故物，慷慨有餘悲。
杜甫,水閣朝霽，奉簡嚴雲安（一作雲安嚴明府）,東城抱春岑，江閣鄰石麵。崔嵬晨雲白，朝旭射芳甸。雨檻臥花叢，風床展書卷。鉤簾宿鷺起，丸藥流鶯囀。呼婢取酒壺，續兒誦文選。晚交嚴明府，矧此數相見。
杜甫,槐葉冷淘,青青高槐葉，采掇付中廚。新麵來近市，汁滓宛相俱。入鼎資過熟，加餐愁欲無。碧鮮俱照箸，香飯兼苞蘆。經齒冷於雪，勸人投此珠。願隨金騕褭，走置錦屠蘇。路遠思恐泥，興深終不渝。獻芹則小小，薦藻明區區。萬裡露寒殿，開冰清玉壺。君王納涼晚，此味亦時須。
杜甫,往在,往在西京日，胡來滿彤宮。中宵焚九廟，雲漢為之紅。解瓦飛十裡，繐帷紛曾空。疚心惜木主，一一灰悲風。合昏排鐵騎，清旭散錦馬蒙。賊臣表逆節，相賀以成功。是時妃嬪戮，連為糞土叢。當寧陷玉座，白間剝畫蟲。不知二聖處，私泣百歲翁。車駕既雲還，楹桷欻穹崇。故老複涕泗，祠官樹椅桐。宏壯不如初，已見帝力雄。前春禮郊廟，祀事親聖躬。微軀忝近臣，景從陪群公。登階捧玉冊，峨冕耿金鐘。侍祠恧先露，掖垣邇濯龍。天子惟孝孫，五雲起九重。鏡奩換粉黛，翠羽猶蔥朧。前者厭羯胡，後來遭犬戎。俎豆腐膻肉，罘罳行角弓。安得自西極，申命空山東。儘驅詣闕下，士庶塞關中。主將曉逆順，元元歸始終。一朝自罪己，萬裡車書通。鋒鏑供鋤犁，征戍聽所從。冗官各複業，土著還力農。君臣節儉足，朝野歡呼同。中興似國初，繼體如太宗。端拱納諫諍，和風日衝融。赤墀櫻桃枝，隱映銀絲籠。千春薦陵寢，永永垂無窮。京都不再火，涇渭開愁容。歸號故鬆柏，老去苦飄蓬。
杜甫,聽楊氏歌,佳人絕代歌，獨立發皓齒。滿堂慘不樂，響下清虛裡。江城帶素月，況乃清夜起。老夫悲暮年，壯士淚如水。玉杯久寂寞，金管迷宮徵。勿雲聽者疲，愚智心儘死。古來傑出士，豈待一知己。吾聞昔秦青，傾側天下耳。
杜甫,秋風二首,秋風淅淅吹巫山，上牢下牢修水關。吳檣楚柁牽百丈，暖向神都寒未還。要路何日罷長戟，戰自青羌連百蠻。中巴不曾消息好，暝傳戍鼓長雲間。秋風淅淅吹我衣，東流之外西日微。天清小城搗練急，石古細路行人稀。不知明月為誰好，早晚孤帆他夜歸。會將白發倚庭樹，故園池台今是非。
杜甫,虎牙行（虎牙在荊門之北，江水峻急）,秋風欻吸吹南國，天地慘慘無顏色。洞庭揚波江漢回，虎牙銅柱皆傾側。巫峽陰岑朔漠氣，峰巒窈窕谿穀黑。杜鵑不來猿狖寒，山鬼幽憂雪霜逼。楚老長嗟憶炎瘴，三尺角弓兩斛力。壁立石城橫塞起，金錯旌竿滿雲直。漁陽突騎獵青丘，犬戎鎖甲聞丹極。八荒十年防盜賊，征戍誅求寡妻哭，遠客中宵淚沾臆。
杜甫,詠懷二首,人生貴是男，丈夫重天機。未達善一身，得誌行所為。嗟餘竟轗軻，將老逢艱危。胡雛逼神器，逆節同所歸。河雒化為血，公侯草間啼。西京複陷冇，翠蓋蒙塵飛。萬姓悲赤子，兩宮棄紫微。倏忽向二紀，奸雄多是非。本朝再樹立，未及貞觀時。日給在軍儲，上官督有司。高賢迫形勢，豈暇相扶持。疲苶苟懷策，棲屑無所施。先王實罪己，愁痛正為茲。歲月不我與，蹉跎病於斯。夜看豐城氣，回首蛟龍池。齒發已自料，意深陳苦詞。邦危壞法則，聖遠益愁慕。飄颻桂水遊，悵望蒼梧暮。潛魚不銜鉤，走鹿無反顧。皦皦幽曠心，拳拳異平素。衣食相拘閡，朋知限流寓。風濤上春沙，千裡侵江樹。逆行少吉日，時節空複度。井灶任塵埃，舟航煩數具。牽纏加老病，瑣細隘俗務。萬古一死生，胡為足名數。多憂汙桃源，拙計泥銅柱。未辭炎瘴毒，擺落跋涉懼。虎狼窺中原，焉得所曆住。葛洪及許靖，避世常此路。賢愚誠等差，自愛各馳騖。羸瘠且如何，魄奪針灸屢。擁滯僮仆慵，稽留篙師怒。終當掛帆席，天意難告訴。南為祝融客，勉強親杖屨。結托老人星，羅浮展衰步。
杜甫,歲晏行,歲雲暮矣多北風，瀟湘洞庭白雪中。漁父天寒網罟凍，莫徭射雁鳴桑弓。去年米貴闕軍食，今年米賤大傷農。高馬達官厭酒肉，此輩杼軸茅茨空。楚人重魚不重鳥，汝休枉殺南飛鴻。況聞處處鬻男女，割慈忍愛還租庸。往日用錢捉私鑄，今許鉛錫和青銅。刻泥為之最易得，好惡不合長相蒙。萬國城頭吹畫角，此曲哀怨何時終。
杜甫,自閬州領妻子卻赴蜀山行三首,汩汩避群盜，悠悠經十年。不成向南國，複作遊西川。物役水虛照，魂傷山寂然。我生無倚著，儘室畏途邊。長林偃風色，回複意猶迷。衫裛翠微潤，馬銜青草嘶。棧懸斜避石，橋斷卻尋溪。何日乾戈儘，飄飄愧老妻。行色遞隱見，人煙時有無。仆夫穿竹語，稚子入雲呼。轉石驚魑魅，抨弓落狖鼯。真供一笑樂，似欲慰窮途。
杜甫,春日江村五首,農務村村急，春流岸岸深。乾坤萬裡眼，時序百年心。茅屋還堪賦，桃源自可尋。艱難賤生理，飄泊到如今。迢遞來三蜀，蹉跎有六年。客身逢故舊，發興自林泉。過懶從衣結，頻遊任履穿。藩籬無限景，恣意買江天。種竹交加翠，栽桃爛熳紅。經心石鏡月，到麵雪山風。赤管隨王命，銀章付老翁。豈知牙齒落，名玷薦賢中。扶病垂朱紱，歸休步紫苔。郊扉存晚計，幕府愧群材。燕外晴絲卷，鷗邊水葉開。鄰家送魚鱉，問我數能來。群盜哀王粲，中年召賈生。登樓初有作，前席竟為榮。宅入先賢傳，才高處士名。異時懷二子，春日複含情。
杜甫,宴戎州楊使君東樓,勝絕驚身老，情忘發興奇。座從歌妓密，樂任主人為。重碧拈春酒，輕紅擘荔枝。樓高欲愁思，橫笛未休吹。
杜甫,溪上,峽內淹留客，溪邊四五家。古苔生迮地，秋竹隱疏花。塞俗人無井，山田飯有沙。西江使船至，時複問京華。
杜甫,寒雨朝行視園樹,柴門雜樹向千株，丹橘黃甘此地無。江上今朝寒雨歇，籬中秀色畫屏紆。桃蹊李徑年雖故，梔子紅椒豔複殊。鎖石藤稍元自落，倚天鬆骨見來枯。林香出實垂將儘，葉蒂辭枝不重蘇。愛日恩光蒙借貸，清霜殺氣得憂虞。衰顏更覓藜床坐，緩步仍須竹杖扶。散騎未知雲閣處，啼猿僻在楚山隅。
杜甫,贈李八秘書彆三十韻,往時中補右，扈蹕上元初。反氣淩行在，妖星下直廬。六龍瞻漢闕，萬騎略姚墟。玄朔回天步，神都憶帝車。一戎才汗馬，百姓免為魚。通籍蟠螭印，差肩列鳳輿。事殊迎代邸，喜異賞朱虛。寇盜方歸順，乾坤欲晏如。不才同補袞，奉詔許牽裾。鴛鷺叨雲閣，麒麟滯玉除。文園多病後，中散舊交疏。飄泊哀相見，平生意有餘。風煙巫峽遠，台榭楚宮虛。觸目非論故，新文尚起予。清秋凋碧柳，彆浦落紅蕖。消息多旗幟，經過歎裡閭。戰連唇齒國，軍急羽毛書。幕府籌頻問，山家藥正鋤。台星入朝謁，使節有吹噓。西蜀災長弭，南翁憤始攄。對揚抏士卒，乾冇費倉儲。勢藉兵須用，功無禮忽諸。禦鞍金騕褭，宮硯玉蟾蜍。拜舞銀鉤落，恩波錦帕舒。此行非不濟，良友昔相於。去旆依顏色，沿流想疾徐。沈綿疲井臼，倚薄似樵漁。乞米煩佳客，鈔詩聽小胥。杜陵斜晚照，潏水帶寒淤。莫話清溪發，蕭蕭白映梳。
杜甫,晨雨,小雨晨光內，初來葉上聞。霧交才灑地，風逆旋隨雲。暫起柴荊色，輕沾鳥獸群。麝香山一半，亭午未全分。
杜甫,哭王彭州掄,執友驚淪冇，斯人已寂寥。新文生沈謝，異骨降鬆喬。北部初高選，東堂早見招。蛟龍纏倚劍，鸞鳳夾吹簫。曆職漢庭久，中年胡馬驕。兵戈闇兩觀，寵辱事三朝。蜀路江乾窄，彭門地裡遙。解龜生碧草，諫獵阻清霄。頃壯戎麾出，叨陪幕府要。將軍臨氣候，猛士塞風飆。井漏泉誰汲，烽疏火不燒。前籌自多暇，隱幾接終朝。翠石俄雙表，寒鬆竟後凋。贈詩焉敢墜，染翰欲無聊。再哭經過罷，離魂去住銷。之官方玉折，寄葬與萍漂。曠望渥窪道，霏微河漢橋。夫人先即世，令子各清標。巫峽長雲雨，秦城近鬥杓。馮唐毛發白，歸興日蕭蕭。
杜甫,吹笛,吹笛秋山風月清，誰家巧作斷腸聲。風飄律呂相和切，月傍關山幾處明。胡騎中宵堪北走，武陵一曲想南征。故園楊柳今搖落，何得愁中曲儘生。
杜甫,猿,嫋嫋啼虛壁，蕭蕭掛冷枝。艱難人不見，隱見爾如知。慣習元從眾，全生或用奇。前林騰每及，父子莫相離。
杜甫,同豆盧峰知字韻,煉金歐冶子，噴玉大宛兒。符彩高無敵，聰明達所為。夢蘭他日應，折桂早年知。爛漫通經術，光芒刷羽儀。謝庭瞻不遠，潘省會於斯。倡和將雛曲，田翁號鹿皮。
杜甫,存歿口號二首,席謙不見近彈棋，畢曜仍傳舊小詩。玉局他年無限笑，白楊今日幾人悲。鄭公粉繪隨長夜，曹霸丹青已白頭。天下何曾有山水，人間不解重驊騮。
杜甫,元日寄韋氏妹,近聞韋氏妹，迎在漢鐘離。郎伯殊方鎮，京華舊國移。春城回北鬥，郢樹發南枝。不見朝正使，啼痕滿麵垂。
杜甫,收京三首,仙仗離丹極，妖星照玉除。須為下殿走，不可好樓居。暫屈汾陽駕，聊飛燕將書。依然七廟略，更與萬方初。生意甘衰白，天涯正寂寥。忽聞哀痛詔，又下聖明朝。羽翼懷商老，文思憶帝堯。叨逢罪己日，沾灑望青霄。汗馬收宮闕，春城鏟賊壕。賞應歌杕杜，歸及薦櫻桃。雜虜橫戈數，功臣甲第高。萬方頻送喜，無乃聖躬勞。
杜甫,重經昭陵,草昧英雄起，謳歌曆數歸。風塵三尺劍，社稷一戎衣。翼亮貞文德，丕承戢武威。聖圖天廣大，宗祀日光輝。陵寢盤空曲，熊羆守翠微。再窺鬆柏路，還見五雲飛。
杜甫,送賈閣老出汝州,西掖梧桐樹，空留一院陰。艱難歸故裡，去住損春心。宮殿青門隔，雲山紫邏深。人生五馬貴，莫受二毛侵。
杜甫,酬孟雲卿,樂極傷頭白，更長愛燭紅。相逢難袞袞，告彆莫匆匆。但恐天河落，寧辭酒盞空。明朝牽世務，揮淚各西東。
杜甫,螢火,幸因腐草出，敢近太陽飛。未足臨書卷，時能點客衣。隨風隔幔小，帶雨傍林微。十月清霜重，飄零何處歸。
杜甫,秋笛,清商欲儘奏，奏苦血沾衣。他日傷心極，征人白骨歸。相逢恐恨過，故作發聲微。不見秋雲動，悲風稍稍飛。
杜甫,送遠,帶甲滿天地，胡為君遠行。親朋儘一哭，鞍馬去孤城。草木歲月晚，關河霜雪清。彆離已昨日，因見古人情。
杜甫,從人覓小胡孫許寄,人說南州路，山猿樹樹懸。舉家聞若駭，為寄小如拳。預哂愁胡麵，初調見馬鞭。許求聰慧者，童稚捧應癲。
杜甫,秋日阮隱居致薤三十束,隱者柴門內，畦蔬繞舍秋。盈筐承露薤，不待致書求。束比青芻色，圓齊玉箸頭。衰年關鬲冷，味暖並無憂。
杜甫,田舍,田舍清江曲，柴門古道旁。草深迷市井，地僻懶衣裳。櫸柳枝枝弱，枇杷樹樹香。鸕鶿西日照，曬翅滿魚梁。
杜甫,所思,苦憶荊州醉司馬，謫官樽俎定常開。九江日落醒何處，一柱觀頭眠幾回。可憐懷抱向人儘，欲問平安無使來。故憑錦水將雙淚，好過瞿塘灩澦堆。
杜甫,泛溪,落景下高堂，進舟泛回溪。誰謂築居小，未儘喬木西。遠郊信荒僻，秋色有餘淒。練練峰上雪，纖纖雲表霓。童戲左右岸，罟弋畢提攜。翻倒荷芰亂，指揮徑路迷。得魚已割鱗，采藕不洗泥。人情逐鮮美，物賤事已睽。吾村靄暝姿，異舍雞亦棲。蕭條欲何適，出處無可齊。衣上見新月，霜中登故畦。濁醪自初熟，東城多鼓鼙。
杜甫,寄杜位,近聞寬法離新州，想見懷歸尚百憂。逐客雖皆萬裡去，悲君已是十年流。乾戈況複塵隨眼，鬢發還應雪滿頭。玉壘題書心緒亂，何時更得曲江遊。
杜甫,病柏,有柏生崇岡，童童狀車蓋。偃蹙龍虎姿，主當風雲會。神明依正直，故老多再拜。豈知千年根，中路顏色壞。出非不得地，蟠據亦高大。歲寒忽無憑，日夜柯葉改。丹鳳領九雛，哀鳴翔其外。鴟鴞誌意滿，養子穿穴內。客從何鄉來，佇立久籲怪。靜求元精理，浩蕩難倚賴。
杜甫,贈彆鄭鏈赴襄陽,戎馬交馳際，柴門老病身。把君詩過日，念此彆驚神。地闊峨眉晚，天高峴首春。為於耆舊內，試覓姓龐人。
杜甫,荊南兵馬使太常卿趙公大食刀歌,太常樓船聲嗷嘈，問兵刮寇趨下牢。牧出令奔飛百艘，猛蛟突獸紛騰逃。白帝寒城駐錦袍，玄冬示我胡國刀。壯士短衣頭虎毛，憑軒拔鞘天為高。翻風轉日木怒號，冰翼雪澹傷哀猱。鐫錯碧罌鸊鵜膏，铓鍔已瑩虛秋濤，鬼物撇捩辭坑壕。蒼水使者捫赤絛，龍伯國人罷釣鼇。芮公回首顏色勞，分閫救世用賢豪。趙公玉立高歌起，攬環結佩相終始，萬歲持之護天子。得君亂絲與君理，蜀江如線如針水。荊岑彈丸心未已，賊臣惡子休乾紀。魑魅魍魎徒為耳，妖腰亂領敢欣喜。用之不高亦不庳，不似長劍須天倚。籲嗟光祿英雄弭，大食寶刀聊可比。丹青宛轉麒麟裡，光芒六合無泥滓。
杜甫,贈蘇四徯,異縣昔同遊，各雲厭轉蓬。彆離已五年，尚在行李中。戎馬日衰息，乘輿安九重。有才何棲棲，將老委所窮。為郎未為賤，其奈疾病攻。子何麵黧黑，不得豁心胸。巴蜀倦剽掠，下愚成土風。幽薊已削平，荒徼尚彎弓。斯人脫身來，豈非吾道東。乾坤雖寬大，所適裝囊空。肉食哂菜色，少壯欺老翁。況乃主客間，古來逼側同。君今下荊揚，獨帆如飛鴻。二州豪俠場，人馬皆自雄。一請甘饑寒，再請甘養蒙。
杜甫,暮秋枉裴道州手劄，率爾遣興，寄近呈蘇渙侍,久客多枉友朋書，素書一月凡一束。虛名但蒙寒溫問，泛愛不救溝壑辱。齒落未是無心人，舌存恥作窮途哭。道州手劄適複至，紙長要自三過讀。盈把那須滄海珠，入懷本倚昆山玉。撥棄潭州百斛酒，蕪冇瀟岸千株菊。使我晝立煩兒孫，令我夜坐費燈燭。憶子初尉永嘉去，紅顏白麵花映肉。軍符侯印取豈遲，紫燕騄耳行甚速。聖朝尚飛戰鬥塵，濟世宜引英俊人。黎元愁痛會蘇息，夷狄跋扈徒逡巡。授鉞築壇聞意旨，頹綱漏網期彌綸。郭欽上書見大計，劉毅答詔驚群臣。他日更仆語不淺，明公論兵氣益振。傾壺簫管黑白發，舞劍霜雪吹青春。宴筵曾語蘇季子，後來傑出雲孫比。茅齋定王城郭門，藥物楚老漁商市。市北肩輿每聯袂，郭南抱甕亦隱幾。無數將軍西第成，早作丞相東山起。鳥雀苦肥秋粟菽，蛟龍欲蟄寒沙水。天下鼓角何時休，陣前部曲終日死。附書與裴因示蘇，此生已愧須人扶。致君堯舜付公等，早據要路思捐軀。
杜甫,佐還山後寄三首,山晚浮雲合，歸時恐路迷。澗寒人欲到，村黑鳥應棲。野客茅茨小，田家樹木低。舊諳疏懶叔，須汝故相攜。白露黃粱熟，分張素有期。已應舂得細，頗覺寄來遲。味豈同金菊，香宜配綠葵。老人他日愛，正想滑流匙。幾道泉澆圃，交橫落慢坡。葳蕤秋葉少，隱映野雲多。隔沼連香芰，通林帶女蘿。甚聞霜薤白，重惠意如何。
杜甫,上兜率寺,兜率知名寺，真如會法堂。江山有巴蜀，棟宇自齊梁。庾信哀雖久，何顒好不忘。白牛車遠近，且欲上慈航。
杜甫,西山三首（即岷山，捍阻羌夷，全蜀巨障）,彝界荒山頂，蕃州積雪邊。築城依白帝，轉粟上青天。蜀將分旗鼓，羌兵助井泉。西戎背和好，殺氣日相纏。辛苦三城戍，長防萬裡秋。煙塵侵火井，雨雪閉鬆州。風動將軍幕，天寒使者裘。漫山賊營壘，回首得無憂。子弟猶深入，關城未解圍。蠶崖鐵馬瘦，灌口米船稀。辯士安邊策，元戎決勝威。今朝烏鵲喜，欲報凱歌歸。
杜甫,玉台觀,浩劫因王造，平台訪古遊。彩雲蕭史駐，文字魯恭留。宮闕通群帝，乾坤到十洲。人傳有笙鶴，時過此山頭。
杜甫,寄董卿嘉榮十韻,聞道君牙帳，防秋近赤霄。下臨千雪嶺，卻背五繩橋。海內久戎服，京師今晏朝。犬羊曾爛熳，宮闕尚蕭條。猛將宜嘗膽，龍泉必在腰。黃圖遭汙辱，月窟可焚燒。會取乾戈利，無令斥候驕。居然雙捕虜，自是一嫖姚。落日思輕騎，高天憶射雕。雲台畫形像，皆為掃氛妖。
杜甫,寄司馬山人十二韻,關內昔分袂，天邊今轉蓬。驅馳不可說，談笑偶然同。道術曾留意，先生早擊蒙。家家迎薊子，處處識壺公。長嘯峨嵋北，潛行玉壘東。有時騎猛虎，虛室使仙童。發少何勞白，顏衰肯更紅。望雲悲轗軻，畢景羨衝融。喪亂形仍役，淒涼信不通。懸旌要路口，倚劍短亭中。永作殊方客，殘生一老翁。相哀骨可換，亦遣馭清風。
杜甫,遣悶奉呈嚴公二十韻,白水魚竿客，清秋鶴發翁。胡為來幕下，隻合在舟中。黃卷真如律，青袍也自公。老妻憂坐痹，幼女問頭風。平地專欹倒，分曹失異同。禮甘衰力就，義忝上官通。疇昔論詩早，光輝仗鉞雄。寬容存性拙，剪拂念途窮。露裛思藤架，煙霏想桂叢。信然龜觸網，直作鳥窺籠。西嶺紆村北，南江繞舍東。竹皮寒舊翠，椒實雨新紅。浪簸船應坼，杯乾甕即空。藩籬生野徑，斤斧任樵童。束縛酬知己，蹉跎效小忠。周防期稍稍，太簡遂匆匆。曉入朱扉啟，昏歸畫角終。不成尋彆業，未敢息微躬。烏鵲愁銀漢，駑駘怕錦幪。會希全物色，時放倚梧桐。
杜甫,送舍弟頻赴齊州三首,岷嶺南蠻北，徐關東海西。此行何日到，送汝萬行啼。絕域惟高枕，清風獨杖藜。危時暫相見，衰白意都迷。風塵暗不開，汝去幾時來。兄弟分離苦，形容老病催。江通一柱觀，日落望鄉台。客意長東北，齊州安在哉。諸姑今海畔，兩弟亦山東。去傍乾戈覓，來看道路通。短衣防戰地，匹馬逐秋風。莫作俱流落，長瞻碣石鴻。
杜甫,雨不絕,鳴雨既過漸細微，映空搖颺如絲飛。階前短草泥不亂，院裡長條風乍稀。舞石旋應將乳子，行雲莫自濕仙衣。眼邊江舸何匆促，未待安流逆浪歸。
杜甫,西閣三度期大昌嚴明府同宿不到,問子能來宿，今疑索故要。匣琴虛夜夜，手板自朝朝。金吼霜鐘徹，花催臘炬銷。早鳧江檻底，雙影漫飄颻。
杜甫,月圓,孤月當樓滿，寒江動夜扉。委波金不定，照席綺逾依。未缺空山靜，高懸列宿稀。故園鬆桂發，萬裡共清輝。
杜甫,江梅,梅蕊臘前破，梅花年後多。絕知春意好，最奈客愁何。雪樹元同色，江風亦自波。故園不可見，巫岫鬱嵯峨。
杜甫,大曆三年春，城放船出瞿塘峽，久居夔府，將,老向巴人裡，今辭楚塞隅。入舟翻不樂，解纜獨長籲。窄轉深啼狖，虛隨亂浴鳧。石苔淩幾杖，空翠撲肌膚。疊壁排霜劍，奔泉濺水珠。杳冥藤上下，濃澹樹榮枯。神女峰娟妙，昭君宅有無。曲留明怨惜，夢儘失歡娛。擺闔盤渦沸，欹斜激浪輸。風雷纏地脈，冰雪耀天衢。鹿角真走險，狼頭如跋胡。惡灘寧變色，高臥負微軀。書史全傾撓，裝囊半壓濡。生涯臨臬兀，死地脫斯須。不有平川決，焉知眾壑趨。乾坤霾漲海，雨露洗春蕪。鷗鳥牽絲颺，驪龍濯錦紆。落霞沉綠綺，殘月壞金樞。泥筍苞初荻，沙茸出小蒲。雁兒爭水馬，燕子逐檣烏。絕島容煙霧，環洲納曉晡。前聞辨陶牧，轉眄拂宜都。縣郭南畿好，津亭北望孤。勞心依憩息，朗詠劃昭蘇。意遣樂還笑，衰迷賢與愚。飄蕭將素發，汩冇聽洪爐。丘壑曾忘返，文章敢自誣。此生遭聖代，誰分哭窮途。臥疾淹為客，蒙恩早廁儒。廷爭酬造化，樸直乞江湖。灩澦險相迫，滄浪深可逾。浮名尋已已，懶計卻區區。喜近天皇寺，先披古畫圖。應經帝子渚，同泣舜蒼梧。朝士兼戎服，君王按湛盧。旄頭初俶擾，鶉首麗泥塗。甲卒身雖貴，書生道固殊。出塵皆野鶴，曆塊匪轅駒。伊呂終難降，韓彭不易呼。五雲高太甲，六月曠摶扶。回首黎元病，爭權將帥誅。山林托疲苶，未必免崎嶇。
杜甫,暮歸,霜黃碧梧白鶴棲，城上擊柝複烏啼。客子入門月皎皎，誰家搗練風淒淒。南渡桂水闕舟楫，北歸秦川多鼓鼙。年過半百不稱意，明日看雲還杖藜。
杜甫,奉送王信州崟北歸,朝廷防盜賊，供給湣誅求。下詔選郎署，傳聲能典州。蒼生今日困，天子向時憂。井屋有煙起，瘡痍無血流。壤歌唯海甸，畫角自山樓。白發寐常早，荒榛農複秋。解龜逾臥轍，遣騎覓扁舟。徐榻不知倦，潁川何以酬。塵生彤管筆，寒膩黑貂裘。高義終焉在，斯文去矣休。彆離同雨散，行止各雲浮。林熱鳥開口，江渾魚掉頭。尉佗雖北拜，太史尚南留。軍旅應都息，寰區要儘收。九重思諫諍，八極念懷柔。徙倚瞻王室，從容仰廟謀。故人持雅論，絕塞豁窮愁。複見陶唐理，甘為汗漫遊。
杜甫,晚秋長沙蔡五侍禦飲筵，送殷六參軍歸澧州覲,佳士欣相識，慈顏望遠遊。甘從投轄飲，肯作置書郵。高鳥黃雲暮，寒蟬碧樹秋。湖南冬不雪，吾病得淹留。
杜甫,哭李常侍嶧二首,一代風流儘，修文地下深。斯人不重見，將老失知音。短日行梅嶺，寒山落桂林。長安若個畔，猶想映貂金。青瑣陪雙入，銅梁阻一辭。風塵逢我地，江漢哭君時。次第尋書劄，呼兒檢贈詩。發揮王子表，不愧史臣詞。
杜甫,呀鶻行,病鶻孤飛俗眼醜，每夜江邊宿衰柳。清秋落日已側身，過雁歸鴉錯回首。緊腦雄姿迷所向，疏翮稀毛不可狀。強神迷複皂雕前，俊才早在蒼鷹上。風濤颯颯寒山陰，熊羆欲蟄龍蛇深。念爾此時有一擲，失聲濺血非其心。
杜甫,送靈州李判官,犬戎腥四海，回首一茫茫。血戰乾坤赤，氛迷日月黃。將軍專策略，幕府盛材良。近賀中興主，神兵動朔方。
杜甫,九日登梓州城,客心驚暮序，賓雁下襄州。共賞重陽節，言尋戲馬遊。湖風秋戍柳，江雨暗山樓。且酌東籬菊，聊祛南國愁。
杜甫,劉九法曹鄭瑕邱石門宴集,秋水清無底，蕭然靜客心。椽曹乘逸興，鞍馬到荒林。能吏逢聊璧，華筵直一金。晚來橫吹好，泓下亦龍吟。
杜甫,嚴公仲夏枉駕草堂，兼攜酒饌，得寒字,竹裡行廚洗玉盤，花邊立馬簇金鞍。非關使者征求急，自識將軍禮數寬。百年地辟柴門迥，五月江深草閣寒。看弄漁舟移白日，老農何有罄交歡。
杜甫,光祿阪行,山行落日下絕壁，西望千山萬山赤。樹枝有鳥亂鳴時，暝色無人獨歸客。馬驚不憂深穀墜，草動隻怕長弓射。安得更似開元中，道路即今多擁隔。
杜甫,漁陽,漁陽突騎猶精銳，赫赫雍王都節製。猛將飄然恐後時，本朝不入非高計。祿山北築雄武城，舊防敗走歸其營。係書請問燕耆舊，今日何須十萬兵。
杜甫,相和歌辭·前苦寒行二首,漢時長安雪一丈，牛馬毛寒縮如蝟。楚江巫峽冰入懷，虎豹哀號又堪記。秦城老翁荊揚客，慣習炎蒸歲絺綌。玄冥祝融氣或交，手持白羽未敢釋。去年白帝雪在山，今年白帝雪在地。凍埋蛟龍南浦縮，寒刮肌膚北風利。楚人四時皆麻衣，楚天萬裡無晶輝。三足之烏足恐斷，羲和送將何所歸。
杜甫,赤穀西崦人家,躋險不自喧，出郊已清目。溪回日氣暖，徑轉山田熟。鳥雀依茅茨，藩籬帶鬆菊。如行武陵暮，欲問桃花宿。
杜甫,天邊行,天邊老人歸未得，日暮東臨大江哭。隴右河源不種田，胡騎羌兵入巴蜀。洪濤滔天風拔木，前飛禿鹙後鴻鵠。九度附書向洛陽，十年骨肉無消息。
杜甫,述古三首,赤驥頓長纓，非無萬裡姿。悲鳴淚至地，為問馭者誰。鳳凰從東來，何意複高飛。竹花不結實，念子忍朝饑。古時君臣合，可以物理推。賢人識定分，進退固其宜。市人日中集，於利競錐刀。置膏烈火上，哀哀自煎熬。農人望歲稔，相率除蓬蒿。所務穀為本，邪贏無乃勞。舜舉十六相，身尊道何高。秦時任商鞅，法令如牛毛。漢光得天下，祚永固有開。豈惟高祖聖，功自蕭曹來。經綸中興業，何代無長才。吾慕寇鄧勳，濟時信良哉。耿賈亦宗臣，羽翼共裴回。休運終四百，圖畫在雲台。
杜甫,揚旗,江雨颯長夏，府中有餘清。我公會賓客，肅肅有異聲。初筵閱軍裝，羅列照廣庭。庭空六馬入，駊騀揚旗旌。回回偃飛蓋，熠熠迸流星。來纏風飆急，去擘山嶽傾。材歸俯身儘，妙取略地平。虹霓就掌握，舒卷隨人輕。三州陷犬戎，但見西嶺青。公來練猛士，欲奪天邊城。此堂不易升，庸蜀日已寧。吾徒且加餐，休適蠻與荊。
杜甫,八哀詩·贈太子太師汝陽郡王璡,汝陽讓帝子，眉宇真天人。虯須似太宗，色映塞外春。往者開元中，主恩視遇頻。出入獨非時，禮異見群臣。愛其謹潔極，倍此骨肉親。從容聽朝後，或在風雪晨。忽思格猛獸，苑囿騰清塵。羽旗動若一，萬馬肅駪駪。詔王來射雁，拜命已挺身。箭出飛鞚內，上又回翠麟。翻然紫塞翮，下拂明月輪。胡人雖獲多，天笑不為新。王每中一物，手自與金銀。袖中諫獵書，扣馬久上陳。竟無銜橛虞，聖聰矧多仁。官免供給費，水有在藻鱗。匪唯帝老大，皆是王忠勤。晚年務置醴，門引申白賓。道大容無能，永懷侍芳茵。好學尚貞烈，義形必沾巾。揮翰綺繡揚，篇什若有神。川廣不可溯，墓久狐兔鄰。宛彼漢中郡，文雅見天倫。何以開我悲，泛舟俱遠津。溫溫昔風味，少壯已書紳。舊遊易磨滅，衰謝增酸辛。
杜甫,八哀詩·贈秘書監江夏李公邕,長嘯宇宙間，高才日陵替。古人不可見，前輩複誰繼。憶昔李公存，詞林有根柢。聲華當健筆，灑落富清製。風流散金石，追琢山嶽銳。情窮造化理，學貫天人際。乾謁走其門，碑版照四裔。各滿深望還，森然起凡例。蕭蕭白楊路，洞徹寶珠惠。龍宮塔廟湧，浩劫浮雲衛。宗儒俎豆事，故吏去思計。眄睞已皆虛，跋涉曾不泥。向來映當時，豈獨勸後世。豐屋珊瑚鉤，騏驎織成罽。紫騮隨劍幾，義取無虛歲。分宅脫驂間，感激懷未濟。眾歸賙給美，擺落多藏穢。獨步四十年，風聽九皋唳。嗚呼江夏姿，竟掩宣尼袂。往者武後朝，引用多寵嬖。否臧太常議，麵折二張勢。衰俗凜生風，排蕩秋旻霽。忠貞負冤恨，宮闕深旒綴。放逐早聯翩，低垂困炎厲。日斜鵩鳥入，魂斷蒼梧帝。榮枯走不暇，星駕無安稅。幾分漢廷竹，夙擁文侯篲。終悲洛陽獄，事近小臣敝。禍階初負謗，易力何深嚌。伊昔臨淄亭，酒酣托末契。重敘東都彆，朝陰改軒砌。論文到崔蘇，指儘流水逝。近伏盈川雄，未甘特進麗。是非張相國，相扼一危脆。爭名古豈然，鍵捷欻不閉。例及吾家詩，曠懷掃氛翳。慷慨嗣真作，谘嗟玉山桂。鐘律儼高懸，鯤鯨噴迢遞。坡陀青州血，蕪冇汶陽瘞。哀贈竟蕭條，恩波延揭厲。子孫存如線，舊客舟凝滯。君臣尚論兵，將帥接燕薊。朗吟六公篇，憂來豁蒙蔽。
杜甫,王兵馬使二角鷹,悲台蕭颯石巃嵸，哀壑杈椏浩呼洶。中有萬裡之長江，回風滔日孤光動。角鷹翻倒壯士臂，將軍玉帳軒翠氣。二鷹猛腦徐侯穟，目如愁胡視天地。杉雞竹兔不自惜，溪虎野羊俱辟易。鞲上鋒棱十二翮，將軍勇銳與之敵。將軍樹勳起安西，昆侖虞泉入馬蹄。白羽曾肉三狻猊，敢決豈不與之齊。荊南芮公得將軍，亦如角鷹下翔雲。惡鳥飛飛啄金屋，安得爾輩開其群，驅出六合梟鸞分。
杜甫,寄柏學士林居,自胡之反持乾戈，天下學士亦奔波。歎彼幽棲載典籍，蕭然暴露依山阿。青山萬裡靜散地，白雨一洗空垂蘿。亂代飄零餘到此，古人成敗子如何。荊揚春冬異風土，巫峽日夜多雲雨。赤葉楓林百舌鳴，黃泥野岸天雞舞。盜賊縱橫甚密邇，形神寂寞甘辛苦。幾時高議排金門，各使蒼生有環堵。
杜甫,宿青溪驛奉懷張員外十五兄之緒,漾舟千山內，日入泊枉渚。我生本飄飄，今複在何許。石根青楓林，猿鳥聚儔侶。月明遊子靜，畏虎不得語。中夜懷友朋，乾坤此深阻。浩蕩前後間，佳期付荊楚。
杜甫,夜聞觱篥,夜聞觱篥滄江上，衰年側耳情所向。鄰舟一聽多感傷，塞曲三更欻悲壯。積雪飛霜此夜寒，孤燈急管複風湍。君知天地乾戈滿，不見江湖行路難。
杜甫,解憂,減米散同舟，路難思共濟。向來雲濤盤，眾力亦不細。呀坑瞥眼過，飛櫓本無蒂。得失瞬息間，致遠宜恐泥。百慮視安危，分明曩賢計。茲理庶可廣，拳拳期勿替。
杜甫,追酬故高蜀州人日見寄,自蒙蜀州人日作，不意清詩久零落。今晨散帙眼忽開，迸淚幽吟事如昨。嗚呼壯士多慷慨，合遝高名動寥廓。歎我淒淒求友篇，感時鬱鬱匡君略。錦裡春光空爛熳，瑤墀侍臣已冥莫。瀟湘水國傍黿鼉，鄠杜秋天失雕鶚。東西南北更誰論，白首扁舟病獨存。遙拱北辰纏寇盜，欲傾東海洗乾坤。邊塞西蕃最充斥，衣冠南渡多崩奔。鼓瑟至今悲帝子，曳裾何處覓王門。文章曹植波瀾闊，服食劉安德業尊。長笛誰能亂愁思，昭州詞翰與招魂。
杜甫,寄張十二山人彪三十韻,獨臥嵩陽客，三違潁水春。艱難隨老母，慘澹向時人。謝氏尋山屐，陶公漉酒巾。群凶彌宇宙，此物在風塵。曆下辭薑被，關西得孟鄰。早通交契密，晚接道流新。靜者心多妙，先生藝絕倫。草書何太苦，詩興不無神。曹植休前輩，張芝更後身。數篇吟可老，一字買堪貧。將恐曾防寇，深潛托所親。寧聞倚門夕，儘力潔飧晨。疏懶為名誤，驅馳喪我真。索居猶寂寞，相遇益悲辛。流轉依邊徼，逢迎念席珍。時來故舊少，亂後彆離頻。世祖修高廟，文公賞從臣。商山猶入楚，源水不離秦。存想青龍秘，騎行白鹿馴。耕岩非穀口，結草即河濱。肘後符應驗，囊中藥未陳。旅懷殊不愜，良覿渺無因。自古皆悲恨，浮生有屈伸。此邦今尚武，何處且依仁。鼓角淩天籟，關山信月輪。官場羅鎮磧，賊火近洮岷。蕭索論兵地，蒼茫鬥將辰。大軍多處所，餘孽尚紛綸。高興知籠鳥，斯文起獲麟。窮秋正搖落，回首望鬆筠。
杜甫,陪李七司馬皂江上觀造竹橋，即日成，往來之,伐竹為橋結構同，褰裳不涉往來通。天寒白鶴歸華表，日落青龍見水中。顧我老非題柱客，知君才是濟川功。合歡卻笑千年事，驅石何時到海東。把燭成橋夜，回舟坐客時。天高雲去儘，江迥月來遲。衰謝多扶病，招邀屢有期。異方乘此興，樂罷不無悲。
杜甫,春日梓州登樓二首,行路難如此，登樓望欲迷。身無卻少壯，跡有但羈棲。江水流城郭，春風入鼓鼙。雙雙新燕子，依舊已銜泥。天畔登樓眼，隨春入故園。戰場今始定，移柳更能存。厭蜀交遊冷，思吳勝事繁。應須理舟楫，長嘯下荊門。
杜甫,送陵州路使君赴任,王室比多難，高官皆武臣。幽燕通使者，嶽牧用詞人。國待賢良急，君當拔擢新。佩刀成氣象，行蓋出風塵。戰伐乾坤破，瘡痍府庫貧。眾僚宜潔白，萬役但平均。霄漢瞻佳士，泥途任此身。秋天正搖落，回首大江濱。
杜甫,宴忠州使君侄宅,出守吾家侄，殊方此日歡。自須遊阮巷，不是怕湖灘。樂助長歌逸，杯饒旅思寬。昔曾如意舞，牽率強為看。
杜甫,長江二首,眾水會涪萬，瞿塘爭一門。朝宗人共挹，盜賊爾誰尊。孤石隱如馬，高蘿垂飲猿。歸心異波浪，何事即飛翻。浩浩終不息，乃知東極臨。眾流歸海意，萬國奉君心。色借瀟湘闊，聲驅灩澦深。未辭添霧雨，接上遇衣襟。
杜甫,懷錦水居止二首,軍旅西征僻，風塵戰伐多。猶聞蜀父老，不忘舜謳歌。天險終難立，柴門豈重過。朝朝巫峽水，遠逗錦江波。萬裡橋南宅，百花潭北莊。層軒皆麵水，老樹飽經霜。雪嶺界天白，錦城曛日黃。惜哉形勝地，回首一茫茫。
杜甫,西閣夜,恍惚寒山暮，逶迤白霧昏。山虛風落石，樓靜月侵門。擊柝可憐子，無衣何處村。時危關百慮，盜賊爾猶存。
杜甫,獨坐二首,竟日雨冥冥，雙崖洗更青。水花寒落岸，山鳥暮過庭。暖老須燕玉，充饑憶楚萍。胡笳在樓上，哀怨不堪聽。白狗斜臨北，黃牛更在東。峽雲常照夜，江月會兼風。曬藥安垂老，應門試小童。亦知行不逮，苦恨耳多聾。
杜甫,晴二首,久雨巫山暗，新晴錦繡文。碧知湖外草，紅見海東雲。竟日鶯相和，摩霄鶴數群。野花乾更落，風處急紛紛。啼烏爭引子，鳴鶴不歸林。下食遭泥去，高飛恨久陰。雨聲衝塞儘，日氣射江深。回首周南客，驅馳魏闕心。
杜甫,月三首,斷續巫山雨，天河此夜新。若無青嶂月，愁殺白頭人。魍魎移深樹，蝦蟆動半輪。故園當北鬥，直指照西秦。並照巫山出，新窺楚水清。羈棲愁裡見，二十四回明。必驗升沉體，如知進退情。不違銀漢落，亦伴玉繩橫。萬裡瞿塘峽，春來六上弦。時時開暗室，故故滿青天。爽合風襟靜，高當淚臉懸。南飛有烏鵲，夜久落江邊。
杜甫,朝二首,清旭楚宮南，霜空萬嶺含。野人時獨往，雲木曉相參。俊鶻無聲過，饑烏下食貪。病身終不動，搖落任江潭。浦帆晨初發，郊扉冷未開。村疏黃葉墜，野靜白鷗來。礎潤休全濕，雲晴欲半回。巫山冬可怪，昨夜有奔雷。
杜甫,簡吳郎司法,有客乘舸自忠州，遣騎安置瀼西頭。古堂本買藉疏豁，借汝遷居停宴遊。雲石熒熒高葉曙，風江颯颯亂帆秋。卻為姻婭過逢地，許坐曾軒數散愁。
杜甫,奉寄李十五秘書二首,避暑雲安縣，秋風早下來。暫留魚複浦，同過楚王台。猿鳥千崖窄，江湖萬裡開。竹枝歌未好，畫舸莫遲回。行李千金贈，衣冠八尺身。飛騰知有策，意度不無神。班秩兼通貴，公侯出異人。玄成負文彩，世業豈沉淪。
杜甫,奉送韋中丞之晉赴湖南,寵渥征黃漸，權宜借寇頻。湖南安背水，峽內憶行春。王室仍多故，蒼生倚大臣。還將徐孺子，處處待高人。
杜甫,元日示宗武,汝啼吾手戰，吾笑汝身長。處處逢正月，迢迢滯遠方。飄零還柏酒，衰病隻藜床。訓喻青衿子，名慚白首郎。賦詩猶落筆，獻壽更稱觴。不見江東弟，高歌淚數行。
杜甫,奉送蘇州李二十五長史丈之任,星坼台衡地，曾為人所憐。公侯終必複，經術昔相傳。食德見從事，克家何妙年。一毛生鳳穴，三尺獻龍泉。赤壁浮春暮，姑蘇落海邊。客間頭最白，惆悵此離筵。
杜甫,水宿遣興奉呈群公,魯鈍乃多病，逢迎遠複迷。耳聾須畫字，發短不勝篦。澤國雖勤雨，炎天竟淺泥。小江還積浪，弱纜且長堤。歸路非關北，行舟卻向西。暮年漂泊恨，今夕亂離啼。童稚頻書劄，盤餐詎糝藜。我行何到此，物理直難齊。高枕翻星月，嚴城疊鼓鼙。風號聞虎豹，水宿伴鳧鷖。異縣驚虛往，同人惜解攜。蹉跎長泛鷁，展轉屢鳴雞。嶷嶷瑚璉器，陰陰桃李蹊。餘波期救涸，費日苦輕齎。支策門闌邃，肩輿羽翮低。自傷甘賤役，誰湣強幽棲。巨海能無釣，浮雲亦有梯。勳庸思樹立，語默可端倪。贈粟囷應指，登橋柱必題。丹心老未折，時訪武陵溪。
杜甫,奉賀陽城郡王太夫人恩命加鄧國太夫人,衛幕銜恩重，潘輿送喜頻。濟時瞻上將，錫號戴慈親。富貴當如此，尊榮邁等倫。郡依封土舊，國與大名新。紫誥鸞回紙，清朝燕賀人。遠傳冬筍味，更覺彩衣春。奕葉班姑史，芬芳孟母鄰。義方兼有訓，詞翰兩如神。委曲承顏體，鶱飛報主身。可憐忠與孝，雙美畫騏驎。
杜甫,登舟將適漢陽,春宅棄汝去，秋帆催客歸。庭蔬尚在眼，浦浪已吹衣。生理飄蕩拙，有心遲暮違。中原戎馬盛，遠道素書稀。塞雁與時集，檣烏終歲飛。鹿門自此往，永息漢陰機。
杜甫,長吟,江渚翻鷗戲，官橋帶柳陰。江飛競渡日，草見蹋春心。已撥形骸累，真為爛漫深。賦詩歌句穩，不免自長吟。
杜甫,巴西聞收宮闕，送班司馬入京,聞道收宗廟，鳴鑾自陝歸。傾都看黃屋，正殿引朱衣。劍外春天遠，巴西敕使稀。念君經世亂，匹馬向王畿。群盜至今日，先朝忝從臣。歎君能戀主，久客羨歸秦。黃閣長司諫，丹墀有故人。向來論社稷，為話涕沾巾。
杜甫,題郪縣郭三十二明府茅屋壁,江頭且係船，為爾獨相憐。雲散灌壇雨，春青彭澤田。頻驚適小國，一擬問高天。彆後巴東路，逢人問幾賢。
杜甫,中丞嚴公雨中垂寄見憶絕奉答二絕,雨映行宮辱贈詩，元戎肯赴野人期。江邊老病雖無力，強擬晴天理釣絲。何日雨晴雲出溪，白沙青石先無泥。隻須伐竹開荒徑，倚杖穿花聽馬嘶。
杜甫,喜聞盜賊總退口號五首,蕭關隴水入官軍，青海黃河卷塞雲。北極轉愁龍虎氣，西戎休縱犬羊群。讚普多教使入秦，數通和好止煙塵。朝廷忽用哥舒將，殺伐虛悲公主親。崆峒西極過昆侖，駝馬由來擁國門。逆氣數年吹路斷，蕃人聞道漸星奔。勃律天西采玉河，堅昆碧碗最來多。舊隨漢使千堆寶，少答胡王萬匹羅。今春喜氣滿乾坤，南北東西拱至尊。大曆二年調玉燭，玄元皇帝聖雲孫。
杜甫,送張十二參軍赴蜀州，因呈楊五侍禦,好去張公子，通家彆恨添。兩行秦樹直，萬點蜀山尖。禦史新驄馬，參軍舊紫髯。皇華吾善處，於汝定無嫌。
杜甫,奉留贈集賢院崔於二學士,昭代將垂白，途窮乃叫閽。氣衝星象表，詞感帝王尊。天老書題目，春官驗討論。倚風遺鶂路，隨水到龍門。竟與蛟螭雜，空聞燕雀喧。青冥猶契闊，陵厲不飛翻。儒術誠難起，家聲庶已存。故山多藥物，勝概憶桃源。欲整還鄉旆，長懷禁掖垣。謬稱三賦在，難述二公恩。
杜甫,九日曲江,綴席茱萸好，浮舟菡萏衰。季秋時欲半，九日意兼悲。江水清源曲，荊門此路疑。晚來高興儘，搖蕩菊花期。
杜甫,白水明府舅宅喜雨，得過字,吾舅政如此，古人誰複過。碧山晴又濕，白水雨偏多。精禱既不昧，歡娛將謂何。湯年旱頗甚，今日醉弦歌。
杜甫,題省中院壁,掖垣竹埤梧十尋，洞門對霤常陰陰。落花遊絲白日靜，鳴鳩乳燕青春深。腐儒衰晚謬通籍，退食遲回違寸心。袞職曾無一字補，許身愧比雙南金。
杜甫,送翰林張司馬南海勒碑,冠冕通南極，文章落上台。詔從三殿去，碑到百蠻開。野館濃花發，春帆細雨來。不知滄海上，天遣幾時回。
杜甫,奉答岑參補闕見贈,窈窕清禁闥，罷朝歸不同。君隨丞相後，我往日華東。冉冉柳枝碧，娟娟花蕊紅。故人得佳句，獨贈白頭翁。
杜甫,畫鶻行,高堂見生鶻，颯爽動秋骨。初驚無拘攣，何得立突兀。乃知畫師妙，功刮造化窟。寫作神駿姿，充君眼中物。烏鵲滿樛枝，軒然恐其出。側腦看青霄，寧為眾禽冇。長翮如刀劍，人寰可超越。乾坤空崢嶸，粉墨且蕭瑟。緬思雲沙際，自有煙霧質。吾今意何傷，顧步獨紆鬱。
杜甫,路逢襄揚楊少府入城，戲呈楊四員外綰,寄語楊員外，山寒少茯苓。歸來稍暄暖，當為劚青冥。翻動神仙窟，封題鳥獸形。兼將老藤杖，扶汝醉初醒。
杜甫,除架,束薪已零落，瓠葉轉蕭疏。幸結白花了，寧辭青蔓除。秋蟲聲不去，暮雀意何如。寒事今牢落，人生亦有初。
杜甫,廢畦,秋蔬擁霜露，豈敢惜凋殘。暮景數枝葉，天風吹汝寒。綠沾泥滓儘，香與歲時闌。生意春如昨，悲君白玉盤。
杜甫,漫成二首,野日荒荒白，春流泯泯清。渚蒲隨地有，村徑逐門成。隻作披衣慣，常從漉酒生。眼前無俗物，多病也身輕。江皋已仲春，花下複清晨。仰麵貪看鳥，回頭錯應人。讀書難字過，對酒滿壺頻。近識峨眉老，知予懶是真。
杜甫,聞斛斯六官未歸,故人南郡去，去索作碑錢。本賣文為活，翻令室倒懸。荊扉深蔓草，土銼冷疏煙。老罷休無賴，歸來省醉眠。
杜甫,逢唐興劉主簿弟,分手開元末，連年絕尺書。江山且相見，戎馬未安居。劍外官人冷，關中驛騎疏。輕舟下吳會，主簿意何如。
杜甫,敬簡王明府,葉縣郎官宰，周南太史公。神仙才有數，流落意無窮。驥病思偏秣，鷹愁怕苦籠。看君用高義，恥與萬人同。
杜甫,花鴨,花鴨無泥滓，階前每緩行。羽毛知獨立，黑白太分明。不覺群心妒，休牽眾眼驚。稻粱沾汝在，作意莫先鳴。
杜甫,東津送韋諷攝閬州錄事,聞說江山好，憐君吏隱兼。寵行舟遠泛，怯彆酒頻添。推薦非承乏，操持必去嫌。他時如按縣，不得慢陶潛。
杜甫,九日奉寄嚴大夫,九日應愁思，經時冒險艱。不眠持漢節，何路出巴山。小驛香醪嫩，重岩細菊斑。遙知簇鞍馬，回首白雲間。
杜甫,徒步歸行,明公壯年值時危，經濟實藉英雄姿。國之社稷今若是，武定禍亂非公誰。鳳翔千官且飽飯，衣馬不複能輕肥。青袍朝士最困者，白頭拾遺徒步歸。人生交契無老少，論交何必先同調。妻子山中哭向天，須公櫪上追風驃。
杜甫,春日戲題惱郝使君兄,使君意氣淩青霄，憶昨歡娛常見招。細馬時鳴金騕褭，佳人屢出董嬌饒。東流江水西飛燕，可惜春光不相見。願攜王趙兩紅顏，再騁肌膚如素練。通泉百裡近梓州，請公一來開我愁。舞處重看花滿麵，尊前還有錦纏頭。
杜甫,短歌行，送祁錄事歸合州，因寄蘇使君,前者途中一相見，人事經年記君麵。後生相動何寂寥，君有長才不貧賤。君今起柁春江流，餘亦沙邊具小舟。幸為達書賢府主，江花未儘會江樓。
杜甫,山寺（得開字，章留後同遊）,野寺根石壁，諸龕遍崔嵬。前佛不複辨，百身一莓苔。雖有古殿存，世尊亦塵埃。如聞龍象泣，足令信者哀。使君騎紫馬，捧擁從西來。樹羽靜千裡，臨江久裴回。山僧衣藍縷，告訴棟梁摧。公為顧賓徒，咄嗟檀施開。吾知多羅樹，卻倚蓮華台。諸天必歡喜，鬼物無嫌猜。以茲撫士卒，孰曰非周才。窮子失淨處，高人憂禍胎。歲晏風破肉，荒林寒可回。思量入道苦，自哂同嬰孩。
杜甫,贈彆賀蘭銛,黃雀飽野粟，群飛動荊榛。今君抱何恨，寂寞向時人。老驥倦驤首，蒼鷹愁易馴。高賢世未識，固合嬰饑貧。國步初返正，乾坤尚風塵。悲歌鬢發白，遠赴湘吳春。我戀岷下芋，君思千裡蓴。生離與死彆，自古鼻酸辛。
杜甫,營屋,我有陰江竹，能令朱夏寒。陰通積水內，高入浮雲端。甚疑鬼物憑，不顧翦伐殘。東偏若麵勢，戶牖永可安。愛惜已六載，茲晨去千竿。蕭蕭見白日，洶洶開奔湍。度堂匪華麗，養拙異考槃。草茅雖薙葺，衰疾方少寬。洗然順所適，此足代加餐。寂無斤斧響，庶遂憩息歡。
杜甫,除草,草有害於人，曾何生阻修。其毒甚蜂蠆，其多彌道周。清晨步前林，江色未散憂。芒刺在我眼，焉能待高秋。霜露一沾凝，蕙葉亦難留。荷鋤先童稚，日入仍討求。轉致水中央，豈無雙釣舟。頑根易滋蔓，敢使依舊丘。自茲藩籬曠，更覺鬆竹幽。芟夷不可闕，疾惡信如讎。
杜甫,石研詩,平公今詩伯，秀發吾所羨。奉使三峽中，長嘯得石研。巨璞禹鑿餘，異狀君獨見。其滑乃波濤，其光或雷電。聯坳各儘墨，多水遞隱現。揮灑容數人，十手可對麵。比公頭上冠，貞質未為賤。當公賦佳句，況得終清宴。公含起草姿，不遠明光殿。致於丹青地，知汝隨顧眄。
杜甫,折檻行,嗚呼房魏不複見，秦王學士時難羨。青衿胄子困泥塗，白馬將軍若雷電。千載少似朱雲人，至今折檻空嶙峋。婁公不語宋公語，尚憶先皇容直臣。
杜甫,八哀詩·贈司空王公思禮,司空出東夷，童稚刷勁翮。追隨燕薊兒，穎銳物不隔。服事哥舒翰，意無流沙磧。未甚拔行間，犬戎大充斥。短小精悍姿，幾然強寇敵。貫穿百萬眾，出主由咫尺。馬鞍懸將首，甲外控鳴鏑。洗劍青海水，刻銘天山石。九曲非外蕃，其王轉深壁。飛兔不近駕，鷙鳥資遠擊。曉達兵家流，飽聞春秋癖。胸襟日沈靜，肅肅自有適。潼關初潰散，萬乘猶辟易。偏裨無所施，元帥見手格。太子入朔方，至尊狩梁益。胡馬纏伊洛，中原氣甚逆。肅宗登寶位，塞望勢敦迫。公時徒步至，請罪將厚責。際會清河公，間道傳玉冊。天王拜跪畢，讜議果冰釋。翠華卷飛雪，熊虎亙阡陌。屯兵鳳凰山，帳殿涇渭辟。金城賊咽喉，詔鎮雄所搤。禁暴清無雙，爽氣春淅瀝。巷有從公歌，野多青青麥。及夫哭廟後，複領太原役。恐懼祿位高，悵望王土窄。不得見清時，嗚呼就窀穸。永係五湖舟，悲甚田橫客。千秋汾晉間，事與雲水白。昔觀文苑傳，豈述廉藺績。嗟嗟鄧大夫，士卒終倒戟。
杜甫,複陰,方冬合遝玄陰塞，昨日晚晴今日黑。萬裡飛蓬映天過，孤城樹羽揚風直。江濤簸岸黃沙走，雲雪埋山蒼兕吼。君不見夔子之國杜陵翁，牙齒半落左耳聾。
杜甫,寄從孫崇簡,嵯峨白帝城東西，南有龍湫北虎溪。吾孫騎曹不騎馬，業學屍鄉多養雞。龐公隱時儘室去，武陵春樹他人迷。與汝林居未相失，近身藥裹酒長攜。牧豎樵童亦無賴，莫令斬斷青雲梯。
杜甫,朱鳳行,君不見瀟湘之山衡山高，山巔朱鳳聲嗷嗷。側身長顧求其群，翅垂口噤心甚勞。下湣百鳥在羅網，黃雀最小猶難逃。願分竹實及螻蟻，儘使鴟梟相怒號。
杜甫,彆董頲,窮冬急風水，逆浪開帆難。士子甘旨闕，不知道裡寒。有求彼樂土，南適小長安。到我舟楫去，覺君衣裳單。素聞趙公節，兼儘賓主歡。已結門廬望，無令霜雪殘。老夫纜亦解，脫粟朝未餐。飄蕩兵甲際，幾時懷抱寬。漢陽頗寧靜，峴首試考槃。當念著白帽，采薇青雲端。
杜甫,上水遣懷,我衰太平時，身病戎馬後。蹭蹬多拙為，安得不皓首。驅馳四海內，童稚日糊口。但遇新少年，少逢舊親友。低顏下色地，故人知善誘。後生血氣豪，舉動見老醜。窮迫挫曩懷，常如中風走。一紀出西蜀，於今向南鬥。孤舟亂春華，暮齒依蒲柳。冥冥九疑葬，聖者骨亦朽。蹉跎陶唐人，鞭撻日月久。中間屈賈輩，讒毀竟自取。鬱冇二悲魂，蕭條猶在否。崷崒清湘石，逆行雜林藪。篙工密逞巧，氣若酣杯酒。歌謳互激遠，回斡明受授。善知應觸類，各藉穎脫手。古來經濟才，何事獨罕有。蒼蒼眾色晚，熊掛玄蛇吼。黃羆在樹顛，正為群虎守。羸骸將何適，履險顏益厚。庶與達者論，吞聲混瑕垢。
杜甫,次晚洲,參錯雲石稠，坡陀風濤壯。晚洲適知名，秀色固異狀。棹經垂猿把，身在度鳥上。擺浪散帙妨，危沙折花當。羈離暫愉悅，羸老反惆悵。中原未解兵，吾得終疏放。
杜甫,聶耒陽以仆阻水書致酒肉療饑荒江詩得代懷…,耒陽馳尺素，見訪荒江眇。義士烈女家，風流吾賢紹。昨見狄相孫，許公人倫表。前期翰林後，屈跡縣邑小。知我礙湍濤，半旬獲浩溔。麾下殺元戎，湖邊有飛旐。孤舟增鬱鬱，僻路殊悄悄。側驚猿猱捷，仰羨鸛鶴矯。禮過宰肥羊，愁當置清醥。人非西喻蜀，興在北坑趙。方行郴岸靜，未話長沙擾。崔師乞已至，澧卒用矜少。問罪消息真，開顏憩亭沼。
杜甫,朝雨,涼氣晚蕭蕭，江雲亂眼飄。風鴛藏近渚，雨燕集深條。黃綺終辭漢，巢由不見堯。草堂樽酒在，幸得過清朝。
杜甫,野望因過常少仙,野橋齊度馬，秋望轉悠哉。竹覆青城合，江從灌口來。入村樵徑引，嘗果栗皺開。落儘高天日，幽人未遣回。
杜甫,嚴中丞枉駕見過,元戎小隊出郊坰，問柳尋花到野亭。川合東西瞻使節，地分南北任流萍。扁舟不獨如張翰，白帽還應似管寧。寂寞江天雲霧裡，何人道有少微星。
杜甫,奉寄河南韋尹丈人,"有客傳河尹，逢人問孔融。
青囊仍隱逸，章甫尚西東。

鼎食分門戶，詞場繼國風。
尊榮瞻地絕，疏放憶途窮。

濁酒尋陶令，丹砂訪葛洪。
江湖漂短褐，霜雪滿飛蓬。

牢落乾坤大，周流道術空。
謬慚知薊子，真怯笑揚雄。

盤錯神明懼，謳歌德義豐。
屍鄉餘土室，難說祝雞翁。


        "
杜甫,上韋左相二十韻,"鳳曆軒轅紀，龍飛四十春。
八荒開壽域，一氣轉洪鈞。

霖雨思賢佐，丹青憶老臣。
應圖求駿馬，驚代得麒麟。

沙汰江河濁，調和鼎鼐新。
韋賢初相漢，範叔已歸秦。

盛業今如此，傳經固絕倫。
豫樟深出地，滄海闊無津。

北鬥司喉舌，東方領搢紳。
持衡留藻鑒，聽履上星辰。

獨步才超古，餘波德照鄰。
聰明過管輅，尺牘倒陳遵。

豈是池中物，由來席上珍。
廟堂知至理，風俗儘還淳。

才傑俱登用，愚蒙但隱淪。
長卿多病久，子夏索居頻。

回首驅流俗，生涯似眾人。
巫鹹不可問，鄒魯莫容身。

感激時將晚，蒼茫興有神。
為公歌此曲，涕淚在衣巾。


        "
杜甫,戲簡鄭廣文兼呈蘇司業,廣文到官舍，係馬堂階下。醉則騎馬歸，頗遭官長罵。才名四十年，坐客寒無氈。賴有蘇司業，時時與酒錢。
杜甫,避地,避地歲時晚，竄身筋骨勞。詩書遂牆壁，奴仆且旌旄。行在僅聞信，此生隨所遭。神堯舊天下，會見出腥臊。
杜甫,大雲寺讚公房四首,心在水精域，衣沾春雨時。洞門儘徐步，深院果幽期。到扉開複閉，撞鐘齋及茲。醍醐長發性，飲食過扶衰。把臂有多日，開懷無愧辭。黃鸝度結構，紫鴿下罘罳。愚意會所適，花邊行自遲。湯休起我病，微笑索題詩。細軟青絲履，光明白氎巾。深藏供老宿，取用及吾身。自顧轉無趣，交情何尚新。道林才不世，惠遠德過人。雨瀉暮簷竹，風吹青井芹。天陰對圖畫，最覺潤龍鱗。燈影照無睡，心清聞妙香。夜深殿突兀，風動金鋃鐺。天黑閉春院，地清棲暗芳。玉繩回斷絕，鐵鳳森翱翔。梵放時出寺，鐘殘仍殷床。明朝在沃野，苦見塵沙黃。童兒汲井華，慣捷瓶上手。沾灑不濡地，掃除似無帚。明霞爛複閣，霽霧搴高牖。側塞被徑花，飄颻委墀柳。艱難世事迫，隱遁佳期後。晤語契深心，那能總箝口。奉辭還杖策，暫彆終回首。泱泱泥汙人，聽聽國多狗。既未免羈絆，時來憩奔走。近公如白雪，執熱煩何有。
杜甫,奉贈王中允維,中允聲名久，如今契闊深。共傳收庾信，不比得陳琳。一病緣明主，三年獨此心。窮愁應有作，試誦白頭吟。
杜甫,寄高三十五詹事,安穩高詹事，兵戈久索居。時來如宦達，歲晚莫情疏。天上多鴻雁，池中足鯉魚。相看過半百，不寄一行書。
杜甫,寄讚上人,一昨陪錫杖，卜鄰南山幽。年侵腰腳衰，未便陰崖秋。重岡北麵起，竟日陽光留。茅屋買兼土，斯焉心所求。近聞西枝西，有穀杉黍稠。亭午頗和暖，石田又足收。當期塞雨乾，宿昔齒疾瘳。裴回虎穴上，麵勢龍泓頭。柴荊具茶茗，徑路通林丘。與子成二老，來往亦風流。
杜甫,青陽峽,塞外苦厭山，南行道彌惡。岡巒相經亙，雲水氣參錯。林迥硤角來，天窄壁麵削。溪西五裡石，奮怒向我落。仰看日車側，俯恐坤軸弱。魑魅嘯有風，霜霰浩漠漠。昨憶逾隴阪，高秋視吳嶽。東笑蓮華卑，北知崆峒薄。超然侔壯觀，已謂殷寥廓。突兀猶趁人，及茲歎冥莫。
杜甫,劍門,惟天有設險，劍門天下壯。連山抱西南，石角皆北向。兩崖崇墉倚，刻畫城郭狀。一夫怒臨關，百萬未可傍。珠玉走中原，岷峨氣淒愴。三皇五帝前，雞犬各相放。後王尚柔遠，職貢道已喪。至今英雄人，高視見霸王。並吞與割據，極力不相讓。吾將罪真宰，意欲鏟疊嶂。恐此複偶然，臨風默惆悵。
杜甫,石犀行,君不見秦時蜀太守，刻石立作三犀牛。自古雖有厭勝法，天生江水向東流。蜀人矜誇一千載，泛溢不近張儀樓。今年灌口損戶口，此事或恐為神羞。終藉堤防出眾力，高擁木石當清秋。先王作法皆正道，鬼怪何得參人謀。嗟爾三犀不經濟，缺訛隻與長川逝。但見元氣常調和，自免洪濤恣凋瘵。安得壯士提天綱，再平水土犀奔茫。
杜甫,望牛頭寺,牛頭見鶴林，梯逕繞幽深。春色浮山外，天河宿殿陰。傳燈無白日，布地有黃金。休作狂歌老，回看不住心。
杜甫,數陪李梓州泛江，有女樂在諸舫，戲為豔曲二,上客回空騎，佳人滿近船。江清歌扇底，野曠舞衣前。玉袖淩風並，金壺隱浪偏。競將明媚色，偷眼豔陽天。白日移歌袖，清霄近笛床。翠眉縈度曲，雲鬢儼分行。立馬千山暮，回舟一水香。使君自有婦，莫學野鴛鴦。
杜甫,登牛頭山亭子,路出雙林外，亭窺萬井中。江城孤照日，山穀遠含風。兵革身將老，關河信不通。猶殘數行淚，忍對百花叢。
杜甫,涪城縣香積寺官閣,寺下春江深不流，山腰官閣迥添愁。含風翠壁孤雲細，背日丹楓萬木稠。小院回廊春寂寂，浴鳧飛鷺晚悠悠。諸天合在藤蘿外，昏黑應須到上頭。
杜甫,王命,漢北豺狼滿，巴西道路難。血埋諸將甲，骨斷使臣鞍。牢落新燒棧，蒼茫舊築壇。深懷喻蜀意，慟哭望王官。
杜甫,遣憤,聞道花門將，論功未儘歸。自從收帝裡，誰複總戎機。蜂蠆終懷毒，雷霆可震威。莫令鞭血地，再濕漢臣衣。
杜甫,放船,送客蒼溪縣，山寒雨不開。直愁騎馬滑，故作泛舟回。青惜峰巒過，黃知橘柚來。江流大自在，坐穩興悠哉。
杜甫,過故斛斯校書莊二首,此老已雲歿，鄰人嗟亦休。竟無宣室召，徒有茂陵求。妻子寄他食，園林非昔遊。空餘繐帷在，淅淅野風秋。燕入非旁舍，鷗歸隻故池。斷橋無複板，臥柳自生枝。遂有山陽作，多慚鮑叔知。素交零落儘，白首淚雙垂。
杜甫,又雪,南雪不到地，青崖沾未消。微微向日薄，脈脈去人遙。冬熱鴛鴦病，峽深豺虎驕。愁邊有江水，焉得北之朝。
杜甫,將曉二首,石城除擊柝，鐵鎖欲開關。鼓角悲荒塞，星河落曙山。巴人常小梗，蜀使動無還。垂老孤帆色，飄飄犯百蠻。軍吏回官燭，舟人自楚歌。寒沙蒙薄霧，落月去清波。壯惜身名晚，衰慚應接多。歸朝日簪笏，筋力定如何。
杜甫,不離西閣二首,江柳非時發，江花冷色頻。地偏應有瘴，臘近已含春。失學從愚子，無家住老身。不知西閣意，肯彆定留人。西閣從人彆，人今亦故亭。江雲飄素練，石壁斷空青。滄海先迎日，銀河倒列星。平生耽勝事，籲駭始初經。
杜甫,洞房,洞房環佩冷，玉殿起秋風。秦地應新月，龍池滿舊宮。係舟今夜遠，清漏往時同。萬裡黃山北，園陵白露中。
杜甫,有歎,壯心久零落，白首寄人間。天下兵常鬥，江東客未還。窮猿號雨雪，老馬怯關山。武德開元際，蒼生豈重攀。
杜甫,南極,南極青山眾，西江白穀分。古城疏落木，荒戍密寒雲。歲月蛇常見，風飆虎或聞。近身皆鳥道，殊俗自人群。睥睨登哀柝，矛弧照夕曛。亂離多醉尉，愁殺李將軍。
杜甫,村雨,雨聲傳兩夜，寒事颯高秋。挈帶看朱紱，開箱睹黑裘。世情隻益睡，盜賊敢忘憂。鬆菊新沾洗，茅齋慰遠遊。
杜甫,柏學士茅屋,碧山學士焚銀魚，白馬卻走身岩居。古人已用三冬足，年少今開萬卷餘。晴雲滿戶團傾蓋，秋水浮階溜決渠。富貴必從勤苦得，男兒須讀五車書。
杜甫,題柏大兄弟山居屋壁二首,叔父朱門貴，郎君玉樹高。山居精典籍，文雅涉風騷。江漢終吾老，雲林得爾曹。哀弦繞白雪，未與俗人操。野屋流寒水，山籬帶薄雲。靜應連虎穴，喧已去人群。筆架沾窗雨，書簽映隙曛。蕭蕭千裡足，個個五花文。
杜甫,巫峽敝廬奉贈侍禦四舅彆之澧朗,江城秋日落，山鬼閉門中。行李淹吾舅，誅茅問老翁。赤眉猶世亂，青眼隻途窮。傳語桃源客，人今出處同。
杜甫,泊鬆滋江亭,沙帽隨鷗鳥，扁舟係此亭。江湖深更白，鬆竹遠微青。一柱全應近，高唐莫再經。今宵南極外，甘作老人星。
杜甫,行次古城店泛江作，不揆鄙拙，奉呈江陵幕府,老年常道路，遲日複山川。白屋花開裡，孤城麥秀邊。濟江元自闊，下水不勞牽。風蝶勤依槳，春鷗懶避船。王門高德業，幕府盛才賢。行色兼多病，蒼茫泛愛前。
杜甫,江邊星月二首,驟雨清秋夜，金波耿玉繩。天河元自白，江浦向來澄。映物連珠斷，緣空一鏡升。餘光隱更漏，況乃露華凝。江月辭風纜，江星彆霧船。雞鳴還曙色，鷺浴自清川。曆曆竟誰種，悠悠何處圓。客愁殊未已，他夕始相鮮。
杜甫,泊嶽陽城下,江國逾千裡，山城僅百層。岸風翻夕浪，舟雪灑寒燈。留滯才難儘，艱危氣益增。圖南未可料，變化有鯤鵬。
杜甫,暮秋將歸秦，留彆湖南幕府親友,水闊蒼梧野，天高白帝秋。途窮那免哭，身老不禁愁。大府才能會，諸公德業優。北歸衝雨雪，誰憫敝貂裘。
杜甫,舟中夜雪，有懷盧十四侍禦弟,朔風吹桂水，朔雪夜紛紛。暗度南樓月，寒深北渚雲。燭斜初近見，舟重竟無聞。不識山陰道，聽雞更憶君。
杜甫,暮冬送蘇四郎徯兵曹適桂州,飄飄蘇季子，六印佩何遲。早作諸侯客，兼工古體詩。爾賢埋照久，餘病長年悲。盧綰須征日，樓蘭要斬時。歲陽初盛動，王化久磷緇。為入蒼梧廟，看雲哭九疑。
杜甫,逃難,五十頭白翁，南北逃世難。疏布纏枯骨，奔走苦不暖。已衰病方入，四海一塗炭。乾坤萬裡內，莫見容身畔。妻孥複隨我，回首共悲歎。故國莽丘墟，鄰裡各分散。歸路從此迷，涕儘湘江岸。
杜甫,與嚴二郎奉禮彆,彆君誰暖眼，將老病纏身。出涕同斜日，臨風看去塵。商歌還入夜，巴俗自為鄰。尚愧微軀在，遙聞盛禮新。山東群盜散，闕下受降頻。諸將歸應儘，題書報旅人。
杜甫,放船,收帆下急水，卷幔逐回灘。江市戎戎暗，山雲淰淰寒。村荒無徑入，獨鳥怪人看。已泊城樓底，何曾夜色闌。
杜甫,見王監兵馬使說，近山有白黑二鷹，羅者久取,雪飛玉立儘清秋，不惜奇毛恣遠遊。在野隻教心力破，千人何事網羅求。一生自獵知無敵，百中爭能恥下鞲。鵬礙九天須卻避，兔藏三穴莫深憂。黑鷹不省人間有，度海疑從北極來。正翮摶風超紫塞，立冬幾夜宿陽台。虞羅自各虛施巧，春雁同歸必見猜。萬裡寒空隻一日，金眸玉爪不凡材。
杜甫,建都十二韻,蒼生未蘇息，胡馬半乾坤。議在雲台上，誰扶黃屋尊。建都分魏闕，下韶辟荊門。恐失東人望，其如西極存。時危當雪恥，計大豈輕論。雖倚三階正，終愁萬國翻。牽裾恨不死，漏網荷殊恩。永負漢庭哭，遙憐湘水魂。窮冬客江劍，隨事有田園。風斷青蒲節，霜埋翠竹根。衣冠空穰穰，關輔久昏昏。願枉長安日，光輝照北原。
杜甫,暮登四安寺鐘樓寄裴十迪,暮倚高樓對雪峰，僧來不語自鳴鐘。孤城返照紅將斂，近市浮煙翠且重。多病獨愁常闃寂，故人相見未從容。知君苦思緣詩瘦，大向交遊萬事慵。
杜甫,重簡王明府,甲子西南異，冬來隻薄寒。江雲何夜儘，蜀雨幾時乾。行李須相問，窮愁豈有寬。君聽鴻雁響，恐致稻粱難。
杜甫,觀作橋成，月夜舟中有述，還呈李司馬,把燭橋成夜，回舟客坐時。天高雲去儘，江迥月來遲。衰謝多扶病，招邀屢有期。異方乘此興，樂罷不無悲？
杜甫,嚴公廳宴，同詠蜀道畫圖，得空字,日臨公館靜，畫滿地圖雄。劍閣星橋北，鬆州雪嶺東。華夷山不斷，吳蜀水相通。興與煙霞會，清樽幸不空。
杜甫,又呈竇使君,向晚波微綠，連空岸腳（一作卻）青。日兼春有暮，愁與醉無醒。漂泊猶杯酒，踟躕此驛亭。相看萬裡外，同是一浮萍。
杜甫,相和歌辭·後苦寒行二首,"南紀巫廬瘴不絕，太古已來無尺雪。蠻夷長老怨苦寒，

昆侖天關凍應折。玄猿口噤不能嘯，白鵠翅垂眼流血，

安得春泥補地裂。

晚來江門失大木，猛風中夜吹白屋。天兵斷斬青海戎，

殺氣南行動坤軸，不爾苦寒何太酷。巴東之峽生淩凘，

彼蒼回軒人得知。


        "
杜甫,樂遊園歌,樂遊古園崒森爽，煙綿碧草萋萋長。公子華筵勢最高，秦川對酒平如掌。長生木瓢示真率，更調鞍馬狂歡賞。青春波浪芙蓉園，白日雷霆夾城仗。閶闔晴開昳蕩蕩，曲江翠幕排銀榜。拂水低徊舞袖翻，緣雲清切歌聲上。卻憶年年人醉時，隻今未醉已先悲。數莖白發那拋得，百罰深杯亦不辭。聖朝亦知賤士醜，一物自荷皇天慈。此身飲罷無歸處，獨立蒼茫自詠詩。
杜甫,枯楠,楩楠枯崢嶸，鄉黨皆莫記。不知幾百歲，慘慘無生意。上枝摩皇天，下根蟠厚地。巨圍雷霆坼，萬孔蟲蟻萃。凍雨落流膠，衝風奪佳氣。白鵠遂不來，天雞為愁思。猶含棟梁具，無複霄漢誌。良工古昔少，識者出涕淚。種榆水中央，成長何容易。截承金露盤，嫋嫋不自畏。
杜甫,棕拂子,棕拂且薄陋，豈知身效能。不堪代白羽，有足除蒼蠅。熒熒金錯刀，擢擢朱絲繩。非獨顏色好，亦用顧盼稱。吾老抱疾病，家貧臥炎蒸。咂膚倦撲滅，賴爾甘服膺。物微世競棄，義在誰肯征。三歲清秋至，未敢闕緘藤。
杜甫,桃竹杖引，贈章留後（竹兼可為簟，名桃笙）,江心蟠石生桃竹，蒼波噴浸尺度足。斬根削皮如紫玉，江妃水仙惜不得。梓潼使君開一束，滿堂賓客皆歎息。憐我老病贈兩莖，出入爪甲鏗有聲。老夫複欲東南征，乘濤鼓枻白帝城。路幽必為鬼神奪，拔劍或與蛟龍爭。重為告曰：杖兮杖兮，爾之生也甚正直，慎勿見水踴躍學變化為龍。使我不得爾之扶持，滅跡於君山湖上之青峰。噫，風塵澒洞兮豺虎咬人，忽失雙杖兮吾將曷從。
杜甫,憶昔二首,"憶昔先皇巡朔方，千乘萬騎入鹹陽。陰山驕子汗血馬，長驅東胡胡走藏。鄴城反覆不足怪，關中小兒壞紀綱。張後不樂上為忙。
至令今上猶撥亂，勞心焦思補四方。我昔近侍叨奉引，出兵整肅不可當。為留猛士守未央，致使岐雍防西羌。犬戎直來坐禦床，百官跣足隨天王。願見北地傅介子，老儒不用尚書郎。
憶昔開元全盛日，小邑猶藏萬家室。稻米流脂粟米白，公私倉廩俱豐實。九州道路無豺虎，遠行不勞吉日出。齊紈魯縞車班班，男耕女桑不相失。宮中聖人奏雲門，天下朋友皆膠漆。百餘年間未災變，叔孫禮樂蕭何律。豈聞一絹直萬錢，有田種穀今流血。洛陽宮殿燒焚儘，宗廟新除狐兔穴。傷心不忍問耆舊，複恐初從亂離說。小臣魯鈍無所能，朝廷記識蒙祿秩。周宣中興望我皇，灑淚江漢身衰疾。
"
杜甫,自平,自平宮中呂太一，收珠南海千餘日。近供生犀翡翠稀，複恐征戎乾戈密。蠻溪豪族小動搖，世封刺史非時朝。蓬萊殿前諸主將，才如伏波不得驕。
杜甫,近聞,近聞犬戎遠遁逃，牧馬不敢侵臨洮。渭水逶迤白日淨，隴山蕭瑟秋雲高。崆峒五原亦無事，北庭數有關中使。似聞讚普更求親，舅甥和好應難棄。
杜甫,彆李秘書始興寺所居,不見秘書心若失，及見秘書失心疾。安為動主理信然，我獨覺子神充實。重聞西方止觀經，老身古寺風泠泠。妻兒待我且歸去，他日杖藜來細聽。
杜甫,寄賀蘭銛,朝野歡娛後，乾坤震蕩中。相隨萬裡日，總作白頭翁。歲晚仍分袂，江邊更轉蓬。勿雲俱異域，飲啄幾回同。
杜甫,散愁二首,久客宜旋旆，興王未息戈。蜀星陰見少，江雨夜聞多。百萬傳深入，寰區望匪它。司徒下燕趙，收取舊山河。聞道並州鎮，尚書訓士齊。幾時通薊北，當日報關西。戀闕丹心破，沾衣皓首啼。老魂招不得，歸路恐長迷。
杜甫,得廣州張判官叔卿書，使還，以詩代意,鄉關胡騎遠，宇宙蜀城偏。忽得炎州信，遙從月峽傳。雲深驃騎幕，夜隔孝廉船。卻寄雙愁眼，相思淚點懸。
杜甫,甘園,春日清江岸，千甘二頃園。青雲羞葉密，白雪避花繁。結子隨邊使，開筒近至尊。後於桃李熟，終得獻金門。
杜甫,章梓州水亭,城晚通雲霧，亭深到芰荷。吏人橋外少，秋水席邊多。近屬淮王至，高門薊子過。荊州愛山簡，吾醉亦長歌。
杜甫,遊子,巴蜀愁誰語，吳門興杳然。九江春草外，三峽暮帆前。厭就成都卜，休為吏部眠。蓬萊如可到，衰白問群仙。
杜甫,山館（一作移居公安山館，編入江陵詩後）,南國晝多霧，北風天正寒。路危行木杪，身遠宿雲端。山鬼吹燈滅，廚人語夜闌。雞鳴問前館，世亂敢求安。
杜甫,院中晚晴懷西郭茅舍,幕府秋風日夜清，澹雲疏雨過高城。葉心朱實看時落，階麵青苔先自生。複有樓台銜暮景，不勞鐘鼓報新晴。浣花溪裡花饒笑，肯信吾兼吏隱名。
杜甫,哭嚴仆射歸櫬,素幔隨流水，歸舟返舊京。老親如宿昔，部曲異平生。風送蛟龍雨，天長驃騎營。一哀三峽暮，遺後見君情。
杜甫,承聞故房相公靈櫬自閬州啟殯歸葬東都有作二,遠聞房太守，歸葬陸渾山。一德興王後，孤魂久客間。孔明多故事，安石竟崇班。他日嘉陵涕，仍沾楚水還。丹旐飛飛日，初傳發閬州。風塵終不解，江漢忽同流。劍動新身匣，書歸故國樓。儘哀知有處，為客恐長休。
杜甫,老病,老病巫山裡，稽留楚客中。藥殘他日裹，花發去年叢。夜足沾沙雨，春多逆水風。合分雙賜筆，猶作一飄蓬。
杜甫,南楚,南楚青春異，暄寒早早分。無名江上草，隨意嶺頭雲。正月蜂相見，非時鳥共聞。杖藜妨躍馬，不是故離群。
杜甫,寄常征君,白水青山空複春，征君晚節傍風塵。楚妃堂上色殊眾，海鶴階前鳴向人。萬事糾紛猶絕粒，一官羈絆實藏身。開州入夏知涼冷，不似雲安毒熱新。
杜甫,樹間,岑寂雙甘樹，婆娑一院香。交柯低幾杖，垂實礙衣裳。滿歲如鬆碧，同時待菊黃。幾回沾葉露，乘月坐胡床。
杜甫,課小豎鉏斫舍北果林，枝蔓荒穢，淨訖移床三,病枕依茅棟，荒鉏淨果林。背堂資僻遠，在野興清深。山雉防求敵，江猿應獨吟。泄雲高不去，隱幾亦無心。眾壑生寒早，長林卷霧齊。青蟲懸就日，朱果落封泥。薄俗防人麵，全身學馬蹄。吟詩坐回首，隨意葛巾低。籬弱門何向，沙虛岸隻摧。日斜魚更食，客散鳥還來。寒水光難定，秋山響易哀。天涯稍曛黑，倚杖更裴回。
杜甫,東屯月夜,抱疾漂萍老，防邊舊穀屯。春農親異俗，歲月在衡門。青女霜楓重，黃牛峽水喧。泥留虎鬥跡，月掛客愁村。喬木澄稀影，輕雲倚細根。數驚聞雀噪，暫睡想猿蹲。日轉東方白，風來北鬥昏。天寒不成寢，無夢寄歸魂。
杜甫,提封,提封漢天下，萬國尚同心。借問懸車守，何如儉德臨。時征俊乂入，草竊犬羊侵。願戒兵猶火，恩加四海深。
杜甫,傷秋,林僻來人少，山長去鳥微。高秋收畫扇，久客掩荊扉。懶慢頭時櫛，艱難帶減圍。將軍猶汗馬，天子尚戎衣。白蔣風飆脆，殷檉曉夜稀。何年減豺虎，似有故園歸。
杜甫,暝,日下四山陰，山庭嵐氣侵。牛羊歸徑險，鳥雀聚枝深。正枕當星劍，收書動玉琴。半扉開燭影，欲掩見清砧。
杜甫,晚,杖藜尋晚巷，炙背近牆暄。人見幽居僻，吾知拙養尊。朝廷問府主，耕稼學山村。歸翼飛棲定，寒燈亦閉門。
杜甫,舍弟觀赴藍田取妻子到江陵，喜寄三首,汝迎妻子達荊州，消息真傳解我憂。鴻雁影來連峽內，鶺鴒飛急到沙頭。嶢關險路今虛遠，禹鑿寒江正穩流。朱紱即當隨彩鷁，青春不假報黃牛。馬度秦關雪正深，北來肌骨苦寒侵。他鄉就我生春色，故國移居見客心。剩欲提攜如意舞，喜多行坐白頭吟。巡簷索共梅花笑，冷蕊疏枝半不禁。庾信羅含俱有宅，春來秋去作誰家。短牆若在從殘草，喬木如存可假花。卜築應同蔣詡徑，為園須似邵平瓜。比年病酒開涓滴，弟勸兄酬何怨嗟。
杜甫,謁真諦寺禪師,蘭若山高處，煙霞嶂幾重。凍泉依細石，晴雪落長鬆。問法看詩忘，觀身向酒慵。未能割妻子，卜宅近前峰。
杜甫,送李八秘書赴杜相公幕,青簾白舫益州來，巫峽秋濤天地回。石出倒聽楓葉下，櫓搖背指菊花開。貪趨相府今晨發，恐失佳期後命催。南極一星朝北鬥，五雲多處是三台。
杜甫,送田四弟將軍將夔州柏中丞命，起居江陵節度,離筵罷多酒，起地發寒塘。回首中丞座，馳箋異姓王。燕辭楓樹日，雁度麥城霜。空醉山翁酒，遙憐似葛強。
杜甫,鷗,江浦寒鷗戲，無他亦自饒。卻思翻玉羽，隨意點春苗。雪暗還須浴，風生一任飄。幾群滄海上，清影日蕭蕭。
杜甫,從韋二明府續處覓綿竹,華軒藹藹他年到，綿竹亭亭出縣高。江上舍前無此物，幸分蒼翠拂波濤。
杜甫,謝嚴中丞送青城山道士乳酒一瓶,山瓶乳酒下青雲，氣味濃香幸見分。鳴鞭走送憐漁父，洗盞開嘗對馬軍。
杜甫,題鄭十八著作丈,台州地闊海冥冥，雲水長和島嶼青。亂後故人雙彆淚，春深逐客一浮萍。酒酣懶舞誰相拽，詩罷能吟不複聽。第五橋東流恨水，皇陂岸北結愁亭。賈生對鵩傷王傅，蘇武看羊陷賊庭。可念此翁懷直道，也沾新國用輕刑。禰衡實恐遭江夏，方朔虛傳是歲星。窮巷悄然車馬絕，案頭乾死讀書螢。
杜甫,崔氏東山草堂,愛汝玉山草堂靜，高秋爽氣相鮮新。有時自發鐘磬響，落日更見漁樵人。盤剝白鴉穀口栗，飯煮青泥坊底芹。何為西莊王給事，柴門空閉鎖鬆筠。
杜甫,戲贈閿鄉秦少公短歌,去年行宮當太白，朝回君是同舍客。同心不減骨肉親，每語見許文章伯。今日時清兩京道，相逢苦覺人情好。昨夜邀歡樂更無，多才依舊能潦倒。
杜甫,西枝村尋置草堂地，夜宿讚公土室二首,出郭眄細岑，披榛得微路。溪行一流水，曲折方屢渡。讚公湯休徒，好靜心跡素。昨枉霞上作，盛論岩中趣。怡然共攜手，恣意同遠步。捫蘿澀先登，陟巘眩反顧。要求陽岡暖，苦陟陰嶺沍。惆悵老大藤，沈吟屈蟠樹。卜居意未展，杖策回且暮。層巔餘落日，早蔓已多露。天寒鳥已歸，月出人更靜。土室延白光，鬆門耿疏影。躋攀倦日短，語樂寄夜永。明燃林中薪，暗汲石底井。大師京國舊，德業天機秉。從來支許遊，興趣江湖迥。數奇謫關塞，道廣存箕潁。何知戎馬間，複接塵事屏。幽尋豈一路，遠色有諸嶺。晨光稍曚曨，更越西南頂。
杜甫,鹿頭山,鹿頭何亭亭，是日慰饑渴。連山西南斷，俯見千裡豁。遊子出京華，劍門不可越。及茲險阻儘，始喜原野闊。殊方昔三分，霸氣曾間發。天下今一家，雲端失雙闕。悠然想揚馬，繼起名硉兀。有文令人傷，何處埋爾骨。紆餘脂膏地，慘澹豪俠窟。仗鉞非老臣，宣風豈專達。冀公柱石姿，論道邦國活。斯人亦何幸，公鎮逾歲月。
杜甫,範二員外邈吳十侍禦鬱特枉駕，闕展待，聊寄,暫往比鄰去，空聞二妙歸。幽棲誠簡略，衰白已光輝。野外貧家遠，村中好客稀。論文或不愧，肯重款柴扉。
杜甫,送嚴侍郎到綿州，同登杜使君江樓宴，得心字,野興每難儘，江樓延賞心。歸朝送使節，落景惜登臨。稍稍煙集渚，微微風動襟。重船依淺瀨，輕鳥度層陰。檻峻背幽穀，窗虛交茂林。燈光散遠近，月彩靜高深。城擁朝來客，天橫醉後參。窮途衰謝意，苦調短長吟。此會共能幾，諸孫賢至今。不勞朱戶閉，自待白河沉。
杜甫,留花門,北門天驕子，飽肉氣勇決。高秋馬肥健，挾矢射漢月。自古以為患，詩人厭薄伐。修德使其來，羈縻固不絕。胡為傾國至，出入暗金闕。中原有驅除，隱忍用此物。公主歌黃鵠，君王指白日。連雲屯左輔，百裡見積雪。長戟鳥休飛，哀笳曙幽咽。田家最恐懼，麥倒桑枝折。沙苑臨清渭，泉香草豐潔。渡河不用船，千騎常撇烈。胡塵逾太行，雜種抵京室。花門既須留，原野轉蕭瑟。
杜甫,破船,平生江海心，宿昔具扁舟。豈惟青溪上，日傍柴門遊。蒼皇避亂兵，緬邈懷舊丘。鄰人亦已非，野竹獨修修。船舷不重扣，埋冇已經秋。仰看西飛翼，下愧東逝流。故者或可掘，新者亦易求。所悲數奔竄，白屋難久留。
杜甫,蠶穀行,天下郡國向萬城，無有一城無甲兵。焉得鑄甲作農器，一寸荒田牛得耕。牛儘耕，蠶亦成。不勞烈士淚滂沱，男穀女絲行複歌。
杜甫,貽華陽柳少府,係馬喬木間，問人野寺門。柳侯披衣笑，見我顏色溫。並坐石下堂，俯視大江奔。火雲洗月露，絕壁上朝暾。自非曉相訪，觸熱生病根。南方六七月，出入異中原。老少多暍死，汗逾水漿翻。俊才得之子，筋力不辭煩。指揮當世事，語及戎馬存。涕淚濺我裳，悲氣排帝閽。鬱陶抱長策，義仗知者論。吾衰臥江漢，但愧識璵璠。文章一小技，於道未為尊。起予幸斑白，因是托子孫。俱客古信州，結廬依毀垣。相去四五裡，徑微山葉繁。時危挹佳士，況免軍旅喧。醉從趙女舞，歌鼓秦人盆。子壯顧我傷，我歡兼淚痕。餘生如過鳥，故裡今空村。
杜甫,殿中楊監見示張旭草書圖,斯人已雲亡，草聖秘難得。及茲煩見示，滿目一淒惻。悲風生微綃，萬裡起古色。鏘鏘鳴玉動，落落群鬆直。連山蟠其間，溟漲與筆力。有練實先書，臨池真儘墨。俊拔為之主，暮年思轉極。未知張王後，誰並百代則。嗚呼東吳精，逸氣感清識。楊公拂篋笥，舒卷忘寢食。念昔揮毫端，不獨觀酒德。
杜甫,暇日小園散病，將種秋菜，督勒耕牛，兼書觸,不愛入州府，畏人嫌我真。及乎歸茅宇，旁舍未曾嗔。老病忌拘束，應接喪精神。江村意自放，林木心所欣。秋耕屬地濕，山雨近甚勻。冬菁飯之半，牛力晚來新。深耕種數畝，未甚後四鄰。嘉蔬既不一，名數頗具陳。荊巫非苦寒，采擷接青春。飛來兩白鶴，暮啄泥中芹。雄者左翮垂，損傷已露筋。一步再流血，尚經矰繳勤。三步六號叫，誌屈悲哀頻。鸞皇不相待，側頸訴高旻。杖藜俯沙渚，為汝鼻酸辛。第二百二十二卷
杜甫,八哀詩·故著作郎貶台州司戶滎陽鄭公虔,鶢鶋至魯門，不識鐘鼓饗。孔翠望赤霄，愁思雕籠養。滎陽冠眾儒，早聞名公賞。地崇士大夫，況乃氣精爽。天然生知姿，學立遊夏上。神農極闕漏，黃石愧師長。藥纂西極名，兵流指諸掌。貫穿無遺恨，薈蕞何技癢。圭臬星經奧，蟲篆丹青廣。子雲窺未遍，方朔諧太枉。神翰顧不一，體變鐘兼兩。文傳天下口，大字猶在榜。昔獻書畫圖，新詩亦俱往。滄洲動玉陛，宣鶴誤一響。三絕自禦題，四方尤所仰。嗜酒益疏放，彈琴視天壤。形骸實土木，親近唯幾杖。未曾寄官曹，突兀倚書幌。晚就芸香閣，胡塵昏坱莽。反覆歸聖朝，點染無滌蕩。老蒙台州掾，泛泛浙江槳。覆穿四明雪，饑拾楢溪橡。空聞紫芝歌，不見杏壇丈。天長眺東南，秋色餘魍魎。彆離慘至今，斑白徒懷曩。春深秦山秀，葉墜清渭朗。劇談王侯門，野稅林下鞅。操紙終夕酣，時物集遐想。詞場竟疏闊，平昔濫吹獎。百年見存歿，牢落吾安放。蕭條阮鹹在，出處同世網。他日訪江樓，含淒述飄蕩。
杜甫,寫懷二首,勞生共乾坤，何處異風俗。冉冉自趨競，行行見羈束。無貴賤不悲，無富貧亦足。萬古一骸骨，鄰家遞歌哭。鄙夫到巫峽，三歲如轉燭。全命甘留滯，忘情任榮辱。朝班及暮齒，日給還脫粟。編蓬石城東，采藥山北穀。用心霜雪間，不必條蔓綠。非關故安排，曾是順幽獨。達士如弦直，小人似鉤曲。曲直我不知，負暄候樵牧。夜深坐南軒，明月照我膝。驚風翻河漢，梁棟已出日。群生各一宿，飛動自儔匹。吾亦驅其兒，營營為私實。天寒行旅稀，歲暮日月疾。榮名忽中人，世亂如蟣虱。古者三皇前，滿腹誌願畢。胡為有結繩，陷此膠與漆。禍首燧人氏，厲階董狐筆。君看燈燭張，轉使飛蛾密。放神八極外，俯仰俱蕭瑟。終契如往還，得匪合仙術。
杜甫,久雨期王將軍不至,天雨蕭蕭滯茅屋，空山無以慰幽獨。銳頭將軍來何遲，令我心中苦不足。數看黃霧亂玄雲，時聽嚴風折喬木。泉源泠泠雜猿狖，泥濘漠漠饑鴻鵠。歲暮窮陰耿未已，人生會麵難再得。憶爾腰下鐵絲箭，射殺林中雪色鹿。前者坐皮因問毛，知子曆險人馬勞。異獸如飛星宿落，應弦不礙蒼山高。安得突騎隻五千，崒然眉骨皆爾曹。走平亂世相催促，一豁明主正鬱陶。憶昔範增碎玉鬥，未使吳兵著白袍。昏昏閶闔閉氛祲，十月荊南雷怒號。
杜甫,發劉郎浦（浦在石首縣，昭烈納吳女處）,掛帆早發劉郎浦，疾風颯颯昏亭午。舟中無日不沙塵，岸上空村儘豺虎。十日北風風未回，客行歲晚晚相催。白頭厭伴漁人宿，黃帽青鞋歸去來。
杜甫,琴台（司馬相如宅在州西笮橋，北有琴台）,茂陵多病後，尚愛卓文君。酒肆人間世，琴台日暮雲。野花留寶靨，蔓草見羅裙。歸鳳求皇意，寥寥不複聞。
杜甫,久客,羈旅知交態，淹留見俗情。衰顏聊自哂，小吏最相輕。去國哀王粲，傷時哭賈生。狐狸何足道，豺虎正縱橫。
杜甫,送韋郎司直歸成都,竄身來蜀地，同病得韋郎。天下乾戈滿，江邊歲月長。彆筵花欲暮，春日鬢俱蒼。為問南溪竹，抽梢合過牆。
杜甫,贈王二十四侍禦契四十韻 （王契，字佐卿，,往往雖相見，飄飄愧此身。不關輕紱冕，俱是避風塵。一彆星橋夜，三移鬥柄春。敗亡非赤壁，奔走為黃巾。子去何瀟灑，餘藏異隱淪。書成無過雁，衣故有懸鶉。恐懼行裝數，伶俜臥疾頻。曉鶯工迸淚，秋月解傷神。會麵嗟黧黑，含淒話苦辛。接輿還入楚，王粲不歸秦。錦裡殘丹灶，花溪得釣綸。消中隻自惜，晚起索誰親。伏柱聞周史，乘槎有漢臣。鴛鴻不易狎，龍虎未宜馴。客則掛冠至，交非傾蓋新。由來意氣合，直取性情真。浪跡同生死，無心恥賤貧。偶然存蔗芋，幸各對鬆筠。粗飯依他日，窮愁怪此辰。女長裁褐穩，男大卷書勻。漰口江如練，蠶崖雪似銀。名園當翠巘，野棹冇青蘋。屢喜王侯宅，時邀江海人。追隨不覺晚，款曲動彌旬。但使芝蘭秀，何煩棟宇鄰。山陽無俗物，鄭驛正留賓。出入並鞍馬，光輝參席珍。重遊先主廟，更曆少城闉。石鏡通幽魄，琴台隱絳唇。送終惟糞土，結愛獨荊榛。置酒高林下，觀棋積水濱。區區甘累趼，稍稍息勞筋。網聚粘圓鯽，絲繁煮細蓴。長歌敲柳癭，小睡憑藤輪。農月須知課，田家敢忘勤。浮生難去食，良會惜清晨。列國兵戈暗，今王德教淳。要聞除猰貐，休作畫麒麟。洗眼看輕薄，虛懷任屈伸。莫令膠漆地，萬古重雷陳。
杜甫,寄邛州崔錄事,邛州崔錄事，聞在果園坊。久待無消息，終朝有底忙。應愁江樹遠，怯見野亭荒。浩蕩風塵外，誰知酒熟香。
杜甫,立秋雨院中有作,山雲行絕塞，大火複西流。飛雨動華屋，蕭蕭梁棟秋。窮途愧知己，暮齒借前籌。已費清晨謁，那成長者謀。解衣開北戶，高枕對南樓。樹濕風涼進，江喧水氣浮。禮寬心有適，節爽病微瘳。主將歸調鼎，吾還訪舊丘。
杜甫,白小,白小群分命，天然二寸魚。細微沾水族，風俗當園蔬。入肆銀花亂，傾箱雪片虛。生成猶拾卵，儘取義何如。
杜甫,麂,永與清溪彆，蒙將玉饌俱。無才逐仙隱，不敢恨庖廚。亂世輕全物，微聲及禍樞。衣冠兼盜賊，饕餮用斯須。
杜甫,太歲日,楚岸行將老，巫山坐複春。病多猶是客，謀拙竟何人。閶闔開黃道，衣冠拜紫宸。榮光懸日月，賜與出金銀。愁寂鴛行斷，參差虎穴鄰。西江元下蜀，北鬥故臨秦。散地逾高枕，生涯脫要津。天邊梅柳樹，相見幾回新。
杜甫,續得觀書，迎就當陽居止，正月中旬定出三峽,自汝到荊府，書來數喚吾。頌椒添諷詠，禁火卜歡娛。舟楫因人動，形骸用杖扶。天旋夔子國，春近嶽陽湖。發日排南喜，傷神散北籲。飛鳴還接翅，行序密銜蘆。俗薄江山好，時危草木蘇。馮唐雖晚達，終覬在皇都。
杜甫,送大理封主簿五郎親事不合卻赴通州，主簿前,禁臠去東床，趨庭赴北堂。風波空遠涉，琴瑟幾虛張。渥水出騏驥，昆山生鳳凰。兩家誠款款，中道許蒼蒼。頗謂秦晉匹，從來王謝郎。青春動才調，白首缺輝光。玉潤終孤立，珠明得暗藏。餘寒折花卉，恨彆滿江鄉。
杜甫,上巳日徐司錄林園宴集,鬢毛垂領白，花蕊亞枝紅。欹倒衰年廢，招尋令節同。薄衣臨積水，吹麵受和風。有喜留攀桂，無勞問轉蓬。
杜甫,公安縣懷古,野曠呂蒙營，江深劉備城。寒天催日短，風浪與雲平。灑落君臣契，飛騰戰伐名。維舟倚前浦，長嘯一含情。
杜甫,湖中送敬十使君適廣陵,相見各頭白，其如離彆何。幾年一會麵，今日複悲歌。少壯樂難得，歲寒心匪他。氣纏霜匣滿，冰置玉壺多。遭亂實漂泊，濟時曾琢磨。形容吾校老，膽力爾誰過。秋晚嶽增翠，風高湖湧波。鶱騰訪知己，淮海莫蹉跎。
杜甫,奉贈蕭二十使君,昔在嚴公幕，俱為蜀使臣。艱危參大府，前後間清塵。起草鳴先路，乘槎動要津。王鳧聊暫出，蕭雉隻相馴。終始任安義，荒蕪孟母鄰。聯翩匍匐禮，意氣死生親。張老存家事，嵇康有故人。食恩慚鹵莽，鏤骨抱酸辛。巢許山林誌，夔龍廊廟珍。鵬圖仍矯翼，熊軾且移輪。磊落衣冠地，蒼茫土木身。塤篪鳴自合，金石瑩逾新。重憶羅江外，同遊錦水濱。結歡隨過隙，懷舊益沾巾。曠絕含香舍，稽留伏枕辰。停驂雙闕早，回雁五湖春。不達長卿病，從來原憲貧。監河受貸粟，一起轍中鱗。
杜甫,贈韋七讚善,鄉裡衣冠不乏賢，杜陵韋曲未央前。爾家最近魁三象，時論同歸尺五天。北走關山開雨雪，南遊花柳塞雲煙。洞庭春色悲公子，鰕菜忘歸範蠡船。
杜甫,又呈竇使君,向晚波微綠，連空岸腳青。日兼春有暮，愁與醉無醒。漂泊猶杯酒，躊躇此驛亭。相看萬裡外，同是一浮萍。
杜甫,巴山,巴山遇中使，雲自峽城來。盜賊還奔突，乘輿恐未回。天寒邵伯樹，地闊望仙台。狼狽風塵裡，群臣安在哉。
杜甫,花底,紫萼扶千蕊，黃須照萬花。忽疑行暮雨，何事入朝霞。恐是潘安縣，堪留衛玠車。深知好顏色，莫作委泥沙。
杜甫,柳邊,隻道梅花發，那知柳亦新。枝枝總到地，葉葉自開春。紫燕時翻翼，黃鸝不露身。漢南應老儘，霸上遠愁人。
杜甫,贈裴南部，聞袁判官自來欲有按問,塵滿萊蕪甑，堂橫單父琴。人皆知飲水，公輩不偷金。梁獄書因上，秦台鏡欲臨。獨醒時所嫉，群小謗能深。即出黃沙在，何須白發侵。使君傳舊德，已見直繩心。
杜甫,詣徐卿覓果栽,草堂少花今欲栽，不問綠李與黃梅。石筍街中卻歸去，果園坊裡為求來。
杜甫,憑韋少府班覓鬆樹子栽,落落出群非櫸柳，青青不朽豈楊梅。欲存老蓋千年意，為覓霜根數寸栽。
杜甫,贈特進汝陽王二十韻,特進群公表，天人夙德升。霜蹄千裡駿，風翮九霄鵬。服禮求毫發，推思忘寢興。聖情常有眷，朝退若無憑。仙醴來浮蟻，奇毛或賜鷹。清關塵不雜，中使日相乘。晚節嬉遊簡，平居孝義稱。自多親棣萼，誰敢問山陵？學業醇儒富，詞華哲匠能。筆飛鸞聳立，章罷鳳騫騰。精理通談笑，忘形向友朋。寸長堪繾綣，一諾豈驕矜？巳忝歸曹植，何知對李膺。招要恩屢至，崇重力難勝。披霧初歡夕，高秋爽氣澄。樽罍臨極浦，鳧雁宿張燈。花月窮遊宴，炎天避鬱蒸。硯寒金井水，簷動玉壺冰。瓢飲唯三徑，岩棲在百層。謬持蠡測海，況邑酒如澠。鴻寶寧全秘，丹梯庶可淩。淮王門有客，終不愧孫登。
杜甫,送楊六判官使西蕃,送遠秋風落，西征海氣寒。帝京氛祲滿，人世彆離難。絕域遙懷怒，和親願結歡。敕書憐讚普，兵甲望長安。宣命前程急，惟良待士寬。子雲清自守，今日起為官。垂淚方投筆，傷時即據鞍。儒衣山鳥怪，漢節野童看。邊酒排金醆，夷歌捧玉盤。草輕蕃馬健，雪重拂廬乾。慎爾參籌畫，從茲正羽翰。歸來權可取，九萬一朝摶。
杜甫,法鏡寺,身危適他州，勉強終勞苦。神傷山行深，愁破崖寺古。嬋娟碧鮮淨，蕭摵寒籜聚。回回山根水，冉冉鬆上雨。泄雲蒙清晨，初日翳複吐。朱甍半光炯，戶牖粲可數。拄策忘前期，出蘿已亭午。冥冥子規叫，微徑不複取。
杜甫,出郭,霜露晚淒淒，高天逐望低。遠煙鹽井上，斜景雪峰西。故國猶兵馬，他鄉亦鼓鼙。江城今夜客，還與舊烏啼。
杜甫,進艇,南京久客耕南畝，北望傷神坐北窗。晝引老妻乘小艇，晴看稚子浴清江。俱飛蛺蝶元相逐，並蒂芙蓉本自雙。茗飲蔗漿攜所有，瓷罌無謝玉為缸。
杜甫,正月三日歸溪上有作，簡院內諸公,野外堂依竹，籬邊水向城。蟻浮仍臘味，鷗泛已春聲。藥許鄰人劚，書從稚子擎。白頭趨幕府，深覺負平生。
杜甫,雲安九日，鄭十八攜酒陪諸公宴,寒花開已儘，菊蕊獨盈枝。舊摘人頻異，輕香酒暫隨。地偏初衣夾，山擁更登危。萬國皆戎馬，酣歌淚欲垂。
杜甫,移居夔州郭,伏枕雲安縣，遷居白帝城。春知催柳彆，江與放船清。農事聞人說，山光見鳥情。禹功饒斷石，且就土微平。
杜甫,夜宿西閣，曉呈元二十一曹長,城暗更籌急，樓高雨雪微。稍通綃幕霽，遠帶玉繩稀。門鵲晨光起，牆烏宿處飛。寒江流甚細，有意待人歸。
杜甫,赤甲,卜居赤甲遷居新，兩見巫山楚水春。炙背可以獻天子，美芹由來知野人。荊州鄭薛寄書近，蜀客郗岑非我鄰。笑接郎中評事飲，病從深酌道吾真。
杜甫,天池,天池馬不到，嵐壁鳥才通。百頃青雲杪，層波白石中。鬱紆騰秀氣，蕭瑟浸寒空。直對巫山出，兼疑夏禹功。魚龍開辟有，菱芡古今同。聞道奔雷黑，初看浴日紅。飄零神女雨，斷續楚王風。欲問支機石，如臨獻寶宮。九秋驚雁序，萬裡狎漁翁。更是無人處，誅茅任薄躬。
杜甫,宿昔,宿昔青門裡，蓬萊仗數移。花嬌迎雜樹，龍喜出平池。落日留王母，微風倚少兒。宮中行樂秘，少有外人知。
杜甫,能畫,能畫毛延壽，投壺郭舍人。每蒙天一笑，複似物皆春。政化平如水，皇恩斷若神。時時用抵戲，亦未雜風塵。
杜甫,曆曆,曆曆開元事，分明在眼前。無端盜賊起，忽已歲時遷。巫峽西江外，秦城北鬥邊。為郎從白首，臥病數秋天。
杜甫,中宵,西閣百尋餘，中宵步綺疏。飛星過水白，落月動沙虛。擇木知幽鳥，潛波想巨魚。親朋滿天地，兵甲少來書。
杜甫,耳聾,生年鶡冠子，歎世鹿皮翁。眼複幾時暗，耳從前月聾。猿鳴秋淚缺，雀噪晚愁空。黃落驚山樹，呼兒問朔風。
杜甫,更題,隻應踏初雪，騎馬發荊州。直怕巫山雨，真傷白帝秋。群公蒼玉佩，天子翠雲裘。同舍晨趨侍，胡為淹此留。
杜甫,十六夜玩月,舊挹金波爽，皆傳玉露秋。關山隨地闊，河漢近人流。穀口樵歸唱，孤城笛起愁。巴童渾不寢，半夜有行舟。
杜甫,孟冬,殊俗還多事，方冬變所為。破甘霜落爪，嘗稻雪翻匙。巫峽寒都薄，烏蠻瘴遠隨。終然減灘瀨，暫喜息蛟螭。
杜甫,七月一日題終明府水樓二首,高棟曾軒已自涼，秋風此日灑衣裳。翛然欲下陰山雪，不去非無漢署香。絕辟過雲開錦繡，疏鬆夾水奏笙簧。看君宜著王喬履，真賜還疑出尚方。宓子彈琴邑宰日，終軍棄繻英妙時。承家節操尚不泯，為政風流今在茲。可憐賓客儘傾蓋，何處老翁來賦詩。楚江巫峽半雲雨，清簟疏簾看弈棋。
杜甫,奉送十七舅下邵桂,絕域三冬暮，浮生一病身。感深辭舅氏，彆後見何人。縹緲蒼梧帝，推遷孟母鄰。昏昏阻雲水，側望苦傷神。
杜甫,季夏送鄉弟韶陪黃門從叔朝謁,令弟尚為蒼水使，名家莫出杜陵人。比來相國兼安蜀，歸赴朝廷已入秦。舍舟策馬論兵地，拖玉腰金報主身。莫度清秋吟蟋蟀，早聞黃閣畫麒麟。
杜甫,送十五弟侍禦使蜀,喜弟文章進，添餘彆興牽。數杯巫峽酒，百丈內江船。未息豺狼鬥，空催犬馬年。歸朝多便道，搏擊望秋天。
杜甫,奉送卿二翁統節度鎮軍還江陵,火旗還錦纜，白馬出江城。嘹唳吟笳發，蕭條彆浦清。寒空巫峽曙，落日渭陽明。留滯嗟衰疾，何時見息兵。
杜甫,送孟十二倉曹赴東京選,君行彆老親，此去苦家貧。藻鏡留連客，江山憔悴人。秋風楚竹冷，夜雪鞏梅春。朝夕高堂念，應宜彩服新。
杜甫,舟月對驛近寺,更深不假燭，月朗自明船。金刹青楓外，朱樓白水邊。城烏啼眇眇，野鷺宿娟娟。皓首江湖客，鉤簾獨未眠。
杜甫,酬韋韶州見寄,養拙江湖外，朝廷記憶疏。深慚長者轍，重得故人書。白發絲難理，新詩錦不如。雖無南去雁，看取北來魚。
杜甫,送魏二十四司直充嶺南掌選崔郎中判官兼寄韋,選曹分五嶺，使者曆三湘。才美膺推薦，君行佐紀綱。佳聲斯共遠，雅節在周防。明白山濤鑒，嫌疑陸賈裝。故人湖外少，春日嶺南長。憑報韶州牧，新詩昨寄將。
杜甫,奉酬寇十侍禦錫見寄四韻，複寄寇,往彆郇瑕地，於今四十年。來簪禦府筆，故泊洞庭船。詩憶傷心處，春深把臂前。南瞻按百越，黃帽待君偏。
杜甫,酬郭十五受判官,才微歲老尚虛名，臥病江湖春複生。藥裹關心詩總廢，花枝照眼句還成。隻同燕石能星隕，自得隋珠覺夜明。喬口橘洲風浪促，係帆何惜片時程。
杜甫,衡州送李大夫七丈勉赴廣州,斧鉞下青冥，樓船過洞庭。北風隨爽氣，南鬥避文星。日月籠中鳥，乾坤水上萍。王孫丈人行，垂老見飄零。第二百三十四卷
杜甫,送司馬入京,群盜至今日，先朝忝從臣。歎君能戀主，久客羨歸秦。黃閣長司諫，丹墀有故人。向來論社稷，為話涕沾巾。
杜甫,遣憂,亂離知又甚，消息苦難真。受諫無今日，臨危憶古人。紛紛乘白馬，攘攘著黃巾。隋氏留宮室，焚燒何太頻。
杜甫,收京,複道收京邑，兼聞殺犬戎。衣冠卻扈從，車駕已還宮。克複成如此，安危在數公。莫令回首地，慟哭起悲風。
杜甫,送竇九歸成都,文章亦不儘，竇子才縱橫。非爾更苦節，何人符大名。讀書雲閣觀，問絹錦官城。我有浣花竹，題詩須一行。
杜甫,遣悶戲呈路十九曹長,江浦雷聲喧昨夜，春城雨色動微寒。黃鸝並坐交愁濕，白鷺群飛大劇乾。晚節漸於詩律細，誰家數去酒杯寬。惟吾最愛清狂客，百遍相看意未闌。
杜甫,送韋書記赴安西,夫子欻通貴，雲泥相望懸。白頭無藉在，朱紱有哀憐。書記赴三捷，公車留二年。欲浮江海去，此彆意蒼然。
杜甫,王竟攜酒，高亦同過，共用寒字,臥病荒郊遠，通行小徑難。故人能領客，攜酒重相看。自愧無鮭菜，空煩卸馬鞍。移樽勸山簡，頭白恐風寒。
杜甫,因崔五侍禦寄高彭州一絕,百年已過半，秋至轉饑寒。為問彭州牧，何時救急難。
杜甫,王錄事許修草堂資不到聊小詰,為嗔王錄事，不寄草堂貲。昨屬愁春雨，能忘欲漏時。
杜甫,絕句六首,日出籬東水，雲生舍北泥。竹高鳴翡翠，沙僻舞鶤雞。藹藹花蕊亂，飛飛蜂蝶多。幽棲身懶動，客至欲如何。鑿井交棕葉，開渠斷竹根。扁舟輕褭纜，小徑曲通村。舍下筍穿壁，庭中藤刺簷。地晴絲冉冉，江白草纖纖。江動月移石，溪虛雲傍花。鳥棲知故道，帆過宿誰家。
杜甫,李司馬橋了承高使君自成都回,向來江上手紛紛，三日成功事出群。已傳童子騎青竹，總擬橋東待使君。
杜甫,重贈鄭钅柬絕句,鄭子將行罷使臣，囊無一物獻尊親。江山路遠羈離日，裘馬誰為感激人。
杜甫,不歸,河間尚征伐，汝骨在空城。從弟人皆有，終身恨不平。數金憐俊邁，總角愛聰明。麵上三年土，春風草又生。
杜甫,龍門閣,清江下龍門，絕壁無尺土。長風駕高浪，浩浩自太古。危途中縈盤，仰望垂線縷。滑石欹誰鑿，浮梁嫋相拄。目眩隕雜花，頭風吹過雨。百年不敢料，一墜那得取。飽聞經瞿塘，足見度大庾。終身曆艱險，恐懼從此數。
杜甫,桔柏渡,青冥寒江渡，駕竹為長橋。竿濕煙漠漠，江永風蕭蕭。連笮動嫋娜，征衣颯飄颻。急流鴇鷁散，絕岸黿鼉驕。西轅自茲異，東逝不可要。高通荊門路，闊會滄海潮。孤光隱顧眄，遊子悵寂寥。無以洗心胸，前登但山椒。
杜甫,奉酬李都督表丈早春作,力疾坐清曉，來時悲早春。轉添愁伴客，更覺老隨人。紅入桃花嫩，青歸柳葉新。望鄉應未已，四海尚風塵。
杜甫,送韓十四江東省覲,兵戈不見老萊衣，歎息人間萬事非。我已無家尋弟妹，君今何處訪庭闈。黃牛峽靜灘聲轉，白馬江寒樹影稀。此彆應須各努力，故鄉猶恐未同歸。
杜甫,丈人山,自為青城客，不唾青城地。為愛丈人山，丹梯近幽意。丈人祠西佳氣濃，緣雲擬住最高峰。掃除白發黃精在，君看他時冰雪容。
杜甫,王十七侍禦掄許攜酒至草堂，奉寄此詩，便請,老夫臥穩朝慵起，白屋寒多暖始開。江鸛巧當幽徑浴，鄰雞還過短牆來。繡衣屢許攜家醞，皂蓋能忘折野梅。戲假霜威促山簡，須成一醉習池回。
杜甫,廣州段功曹到，得楊五長史書，功曹卻歸，聊,衛青開幕府，楊仆將樓船。漢節梅花外，春城海水邊。銅梁書遠及，珠浦使將旋。貧病他鄉老，煩君萬裡傳。
杜甫,奉送嚴公入朝十韻,鼎湖瞻望遠，象闕憲章新。四海猶多難，中原憶舊臣。與時安反側，自昔有經綸。感激張天步，從容靜塞塵。南圖回羽翮，北極捧星辰。漏鼓還思晝，宮鶯罷囀春。空留玉帳術，愁殺錦城人。閣道通丹地，江潭隱白蘋。此生那老蜀，不死會歸秦。公若登台輔，臨危莫愛身。
杜甫,宗武生日,小子何時見，高秋此日生。自從都邑語，已伴老夫名。詩是吾家事，人傳世上情。熟精文選理，休覓彩衣輕。凋瘵筵初秩，欹斜坐不成。流霞分片片，涓滴就徐傾。
杜甫,相逢歌贈嚴二彆駕,我行入東川，十步一回首。成都亂罷氣蕭颯，浣花草堂亦何有。梓中豪俊大者誰，本州從事知名久。把臂開尊飲我酒，酒酣擊劍蛟龍吼。烏帽拂塵青螺粟，紫衣將炙緋衣走。銅盤燒蠟光吐日，夜如何其初促膝。黃昏始扣主人門，誰謂俄頃膠在漆。萬事儘付形骸外，百年未見歡娛畢。神傾意豁真佳士，久客多憂今愈疾。高視乾坤又可愁，一軀交態同悠悠。垂老遇君未恨晚，似君須向古人求。
杜甫,同李太守登曆下古城員外新亭，亭對鵲湖,新亭結構罷，隱見清湖陰。跡籍台觀舊，氣溟海嶽深。圓荷想自昔，遺堞感至今。芳宴此時具，哀絲千古心。主稱壽尊客，筵秩宴北林。不阻蓬蓽興，得兼梁甫吟。
杜甫,歎庭前甘菊花,庭前甘菊移時晚，青蕊重陽不堪摘。明日蕭條醉儘醒，殘花爛熳開何益。籬邊野外多眾芳，采擷細瑣升中堂。念茲空長大枝葉，結根失所纏風霜。
杜甫,園人送瓜,江間雖炎瘴，瓜熟亦不早。柏公鎮夔國，滯務茲一掃。食新先戰士，共少及溪老。傾筐蒲鴿青，滿眼顏色好。竹竿接嵌竇，引注來鳥道。沈浮亂水玉，愛惜如芝草。落刃嚼冰霜，開懷慰枯槁。許以秋蒂除，仍看小童抱。東陵跡蕪絕，楚漢休征討。園人非故侯，種此何草草。
杜甫,園官送菜,清晨蒙菜把，常荷地主恩。守者愆實數，略有其名存。苦苣刺如針，馬齒葉亦繁。青青嘉蔬色，埋冇在中園。園吏未足怪，世事固堪論。嗚呼戰伐久，荊棘暗長原。乃知苦苣輩，傾奪蕙草根。小人塞道路，為態何喧喧。又如馬齒盛，氣擁葵荏昏。點染不易虞，絲麻雜羅紈。一經器物內，永掛粗刺痕。誌士采紫芝，放歌避戎軒。畦丁負籠至，感動百慮端。
杜甫,秋行官張望督促東渚耗稻向畢清晨遣女奴阿稽,東渚雨今足，佇聞粳稻香。上天無偏頗，蒲稗各自長。人情見非類，田家戒其荒。功夫競搰搰，除草置岸旁。穀者命之本，客居安可忘。青春具所務，勤墾免亂常。吳牛力容易，並驅動莫當。豐苗亦已穊，雲水照方塘。有生固蔓延，靜一資堤防。督領不無人，提攜頗在綱。荊揚風土暖，肅肅候微霜。尚恐主守疏，用心未甚臧。清朝遣婢仆，寄語逾崇岡。西成聚必散，不獨陵我倉。豈要仁裡譽，感此亂世忙。北風吹蒹葭，蟋蟀近中堂。荏苒百工休，鬱紆遲暮傷。
杜甫,憶昔行,憶昔北尋小有洞，洪河怒濤過輕舸。辛勤不見華蓋君，艮岑青輝慘麼麽。千崖無人萬壑靜，三步回頭五步坐。秋山眼冷魂未歸，仙賞心違淚交墮。弟子誰依白茅室，盧老獨啟青銅鎖。巾拂香餘搗藥塵，階除灰死燒丹火。懸圃滄洲莽空闊，金節羽衣飄婀娜。落日初霞閃餘映，倏忽東西無不可。鬆風澗水聲合時，青兕黃熊啼向我。徒然谘嗟撫遺跡，至今夢想仍猶佐。秘訣隱文須內教，晚歲何功使願果。更討衡陽董煉師，南浮早鼓瀟湘柁。
杜甫,黃草,黃草峽西船不歸，赤甲山下行人稀。秦中驛使無消息，蜀道兵戈有是非。萬裡秋風吹錦水，誰家彆淚濕羅衣。莫愁劍閣終堪據，聞道鬆州已被圍。
杜甫,行次鹽亭縣聊題四韻奉簡嚴遂州蓬州兩使君谘,馬首見鹽亭，高山擁縣青。雲溪花淡淡，春郭水泠泠。全蜀多名士，嚴家聚德星。長歌意無極，好為老夫聽。
杜甫,得房公池鵝,房相西亭鵝一群，眠沙泛浦白於雲。鳳凰池上應回首，為報籠隨王右軍。
杜甫,題忠州龍興寺所居院壁,忠州三峽內，井邑聚雲根。小市常爭米，孤城早閉門。空看過客淚，莫覓主人恩。淹泊仍愁虎，深居賴獨園。
杜甫,灩澦堆,巨積水中央，江寒出水長。沈牛答雲雨，如馬戒舟航。天意存傾覆，神功接混茫。乾戈連解纜，行止憶垂堂。
杜甫,江月,江月光於水，高樓思殺人。天邊長作客，老去一沾巾。玉露團清影，銀河冇半輪。誰家挑錦字，滅燭翠眉顰。
杜甫,中夜,中夜江山靜，危樓望北辰。長為萬裡客，有愧百年身。故國風雲氣，高堂戰伐塵。胡雛負恩澤，嗟爾太平人。
杜甫,秋清,高秋蘇病氣，白發自能梳。藥餌憎加減，門庭悶掃除。杖藜還客拜，愛竹遣兒書。十月江平穩，輕舟進所如。
杜甫,秋峽,江濤萬古峽，肺氣久衰翁。不寐防巴虎，全生狎楚童。衣裳垂素發，門巷落丹楓。常怪商山老，兼存翊讚功。
杜甫,十七夜對月,秋月仍圓夜，江村獨老身。卷簾還照客，倚杖更隨人。光射潛虯動，明翻宿鳥頻。茅齋依橘柚，清切露華新。
杜甫,向夕,畎畝孤城外，江村亂水中。深山催短景，喬木易高風。鶴下雲汀近，雞棲草屋同。琴書散明燭，長夜始堪終。
杜甫,又示兩兒,令節成吾老，他時見汝心。浮生看物變，為恨與年深。長葛書難得，江州涕不禁。團圓思弟妹，行坐白頭吟。
杜甫,戲作俳諧體遣悶二首,異俗籲可怪，斯人難並居。家家養烏鬼，頓頓食黃魚。舊識能為態，新知已暗疏。治生且耕鑿，隻有不關渠。西曆青羌板，南留白帝城。於菟侵客恨，粔籹作人情。瓦卜傳神語，畬田費火聲。是非何處定，高枕笑浮生。
杜甫,第五弟豐獨在江左，近三四載寂無消息，覓使,亂後嗟吾在，羈棲見汝難。草黃騏驥病，沙晚鶺鴒寒。楚設關城險，吳吞水府寬。十年朝夕淚，衣袖不曾乾。聞汝依山寺，杭州定越州。風塵淹彆日，江漢失清秋。影蓋啼猿樹，魂飄結蜃樓。明年下春水，東儘白雲求。
杜甫,孟倉曹步趾領新酒醬二物滿器見遺老夫,楚岸通秋屐，胡床麵夕畦。藉糟分汁滓，甕醬落提攜。飯糲添香味，朋來有醉泥。理生那免俗，方法報山妻。
杜甫,奉送蜀州柏二彆駕將中丞命赴江陵，起居衛尚,中丞問俗畫熊頻，愛弟傳書彩鷁新。遷轉五州防禦使，起居八座太夫人。楚宮臘送荊門水，白帝雲偷碧海春。報與惠連詩不惜，知吾斑鬢總如銀。
杜甫,送趙十七明府之縣,連城為寶重，茂宰得才新。山雉迎舟楫，江花報邑人。論交翻恨晚，臥病卻愁春。惠愛南翁悅，餘波及老身。
杜甫,過客相尋,窮老真無事，江山已定居。地幽忘盥櫛，客至罷琴書。掛壁移筐果，呼兒問煮魚。時聞係舟楫，及此問吾廬。
杜甫,答鄭十七郎一絕,雨後過畦潤，花殘步屐遲。把文驚小陸，好客見當時。
杜甫,蕭八明府實處覓桃栽,奉乞桃栽一百根，春前為送浣花村。河陽縣裡雖無數，濯錦江邊未滿園。
杜甫,春水生二絕,二月六夜春水生，門前小灘渾欲平。鸕鶿鸂鶒莫漫喜，吾與汝曹俱眼明。一夜水高二尺強，數日不可更禁當。南市津頭有船賣，無錢即買係籬旁。
杜甫,七月三日亭午已後較熱退晚加小涼穩睡…呈元,今茲商用事，餘熱亦已末。衰年旅炎方，生意從此活。亭午減汗流，北鄰耐人聒。晚風爽烏匼，筋力蘇摧折。閉目逾十旬，大江不止渴。退藏恨雨師，健步聞旱魃。園蔬抱金玉，無以供采掇。密雲雖聚散，徂暑終衰歇。前聖慎焚巫，武王親救暍。陰陽相主客，時序遞回斡。灑落唯清秋，昏霾一空闊。蕭蕭紫塞雁，南向欲行列。欻思紅顏日，霜露凍階闥。胡馬挾雕弓，鳴弦不虛發。長鈚逐狡兔，突羽當滿月。惆悵白頭吟，蕭條遊俠窟。臨軒望山閣，縹緲安可越。高人煉丹砂，未念將朽骨。少壯跡頗疏，歡樂曾倏忽。杖藜風塵際，老醜難翦拂。吾子得神仙，本是池中物。賤夫美一睡，煩促嬰詞筆。
杜甫,送殿中楊監赴蜀見相公（杜鴻漸鎮蜀，辟楊炎,去水絕還波，泄雲無定姿。人生在世間，聚散亦暫時。離彆重相逢，偶然豈定期。送子清秋暮，風物長年悲。豪俊貴勳業，邦家頻出師。相公鎮梁益，軍事無孑遺。解榻再見今，用才複擇誰。況子已高位，為郡得固辭。難拒供給費，慎哀漁奪私。乾戈未甚息，紀綱正所持。泛舟巨石橫，登陸草露滋。山門日易久，當念居者思。
杜甫,催宗文樹雞柵,吾衰怯行邁，旅次展崩迫。愈風傳烏雞，秋卵方漫吃。自春生成者，隨母向百翮。驅趁製不禁，喧呼山腰宅。課奴殺青竹，終日憎赤幘。蹋藉盤案翻，塞蹊使之隔。牆東有隙地，可以樹高柵。避熱時來歸，問兒所為跡。織籠曹其內，令人不得擲。稀間可突過，觜爪還汙席。我寬螻蟻遭，彼免狐貉厄。應宜各長幼，自此均勍敵。籠柵念有修，近身見損益。明明領處分，一一當剖析。不昧風雨晨，亂離減憂戚。其流則凡鳥，其氣心匪石。倚賴窮歲晏，撥煩去冰釋。未似屍鄉翁，拘留蓋阡陌。
杜甫,八哀詩·故司徒李公光弼,司徒天寶末，北收晉陽甲。胡騎攻吾城，愁寂意不愜。人安若泰山，薊北斷右脅。朔方氣乃蘇，黎首見帝業。二宮泣西郊，九廟起頹壓。未散河陽卒，思明偽臣妾。複自碣石來，火焚乾坤獵。高視笑祿山，公又大獻捷。異王冊崇勳，小敵信所怯。擁兵鎮河汴，千裡初妥帖。青蠅紛營營，風雨秋一葉。內省未入朝，死淚終映睫。大屋去高棟，長城掃遺堞。平生白羽扇，零落蛟龍匣。雅望與英姿，惻愴槐裡接。三軍晦光彩，烈士痛稠疊。直筆在史臣，將來洗箱篋。吾思哭孤塚，南紀阻歸楫。扶顛永蕭條，未濟失利涉。疲苶竟何人，灑涕巴東峽。
杜甫,覽柏中允兼子侄數人除官製詞因述父子兄弟四,紛然喪亂際，見此忠孝門。蜀中寇亦甚，柏氏功彌存。深誠補王室，戮力自元昆。三止錦江沸，獨清玉壘昏。高名入竹帛，新渥照乾坤。子弟先卒伍，芝蘭疊璵璠。同心注師律，灑血在戎軒。絲綸實具載，紱冕已殊恩。奉公舉骨肉，誅叛經寒溫。金甲雪猶凍，朱旗塵不翻。每聞戰場說，欻激懦氣奔。聖主國多盜，賢臣官則尊。方當節鉞用，必絕祲沴根。吾病日回首，雲台誰再論。作歌挹盛事，推轂期孤鶱。
杜甫,赤霄行,孔雀未知牛有角，渴飲寒泉逢牴觸。赤霄懸圃須往來，翠尾金花不辭辱。江中淘河嚇飛燕，銜泥卻落羞華屋。皇孫猶曾蓮勺困，衛莊見貶傷其足。老翁慎莫怪少年，葛亮貴和書有篇。丈夫垂名動萬年，記憶細故非高賢。
杜甫,彆張十三建封,嘗讀唐實錄，國家草昧初。劉裴建首義，龍見尚躊躇。秦王撥亂姿，一劍總兵符。汾晉為豐沛，暴隋竟滌除。宗臣則廟食，後祀何疏蕪。彭城英雄種，宜膺將相圖。爾惟外曾孫，倜儻汗血駒。眼中萬少年，用意儘崎嶇。相逢長沙亭，乍問緒業餘。乃吾故人子，童丱聯居諸。揮手灑衰淚，仰看八尺軀。內外名家流，風神蕩江湖。範雲堪晚友，嵇紹自不孤。擇材征南幕，湖落回鯨魚。載感賈生慟，複聞樂毅書。主憂急盜賊，師老荒京都。舊丘豈稅駕，大廈傾宜扶。君臣各有分，管葛本時須。雖當霰雪嚴，未覺栝柏枯。高義在雲台，嘶鳴望天衢。羽人掃碧海，功業竟何如。
杜甫,官定後戲贈（時免河西尉，為右衛率府兵曹）,不作河西尉，淒涼為折腰。老夫怕趨走，率府且逍遙。耽酒須微祿，狂歌托聖朝。故山歸興儘，回首向風飆。
杜甫,送許八拾遺歸江寧覲省甫昔時嘗客遊此縣圖樣,詔許辭中禁，慈顏赴北堂。聖朝新孝理，祖席倍輝光。內帛擎偏重，宮衣著更香。淮陰清夜驛，京口渡江航。春隔雞人晝，秋期燕子涼。賜書誇父老，壽酒樂城隍。看畫曾饑渴，追蹤恨淼茫。虎頭金粟影，神妙獨難忘。
杜甫,早秋苦熱，堆案相仍（時任華州司功）,七月六日苦炎熱，對食暫餐還不能。每愁夜中自足蠍，況乃秋後轉多蠅。束帶發狂欲大叫，簿書何急來相仍。南望青鬆架短壑，安得赤腳蹋層冰。
杜甫,赴青城縣出成都，寄陶、王二少尹,老恥妻孥笑，貧嗟出入勞。客情投異縣，詩態憶吾曹。東郭滄江合，西山白雪高。文章差底病，回首興滔滔。
杜甫,泛江送魏十八倉曹還京，因寄岑中允參、範郎,遲日深春水，輕舟送彆筵。帝鄉愁緒外，春色淚痕邊。見酒須相憶，將詩莫浪傳。若逢岑與範，為報各衰年。
杜甫,上牛頭寺（牛頭山在郪縣西南，下有長樂寺）,青山意不儘，袞袞上牛頭。無複能拘礙，真成浪出遊。花濃春寺靜，竹細野池幽。何處鶯啼切，移時獨未休。
杜甫,薄遊,淅淅風生砌，團團日隱牆。遙空秋雁滅，半嶺暮雲長。病葉多先墜，寒花隻暫香。巴城添淚眼，今夜複清光。
杜甫,陪王使君晦日泛江就黃家亭子二首,山豁何時斷，江平不肯流。稍知花改岸，始驗鳥隨舟。結束多紅粉，歡娛恨白頭。非君愛人客，晦日更添愁。有徑金沙軟，無人碧草芳。野畦連蛺蝶，江檻俯鴛鴦。日晚煙花亂，風生錦繡香。不須吹急管，衰老易悲傷。
杜甫,百舌,百舌來何處，重重隻報春。知音兼眾語，整翮豈多身。花密藏難見，枝高聽轉新。過時如發口，君側有讒人。
杜甫,歸夢,道路時通塞，江山日寂寥。偷生唯一老，伐叛已三朝。雨急青楓暮，雲深黑水遙。夢歸歸未得，不用楚辭招。
杜甫,彆常征君,兒扶猶杖策，臥病一秋強。白發少新洗，寒衣寬總長。故人憂見及，此彆淚相忘。各逐萍流轉，來書細作行。
杜甫,崔評事弟許相迎不到應慮老夫見泥雨…必愆佳,江閣要賓許馬迎，午時起坐自天明。浮雲不負青春色，細雨何孤白帝城。身過花間沾濕好，醉於馬上往來輕。虛疑皓首衝泥怯，實少銀鞍傍險行。
杜甫,白帝城最高樓,城尖徑昃旌旆愁，獨立縹緲之飛樓。峽坼雲霾龍虎臥，江清日抱黿鼉遊。扶桑西枝對斷石，弱水東影隨長流。杖藜歎世者誰子，泣血迸空回白頭。
杜甫,遣愁,養拙蓬為戶，茫茫何所開。江通神女館，地隔望鄉台。漸惜容顏老，無由弟妹來。兵戈與人事，回首一悲哀。
杜甫,晝夢,二月饒睡昏昏然，不獨夜短晝分眠。桃花氣暖眼自醉，春渚日落夢相牽。故鄉門巷荊棘底，中原君臣豺虎邊。安得務農息戰鬥，普天無吏橫索錢。
杜甫,得舍弟觀書自中都已達江陵，今茲暮春月末，,"爾到江陵府，何時到峽州。
亂難生有彆，聚集病應瘳。

颯颯開啼眼，朝朝上水樓。
老身須付托，白骨更何憂。


        "
杜甫,喜觀即到，複題短篇二首,巫峽千山暗，終南萬裡春。病中吾見弟，書到汝為人。意答兒童問，來經戰伐新。泊船悲喜後，款款話歸秦。待爾嗔烏鵲，拋書示鶺鴒。枝間喜不去，原上急曾經。江閣嫌津柳，風帆數驛亭。應論十年事，愁絕始星星。
杜甫,送鮮於萬州遷巴州（鮮於炅乃仲通子，有父風,京兆先時傑，琳琅照一門。朝廷偏注意，接近與名藩。祖帳排舟數，寒江觸石喧。看君妙為政，他日有殊恩。
杜甫,送李功曹之荊州充鄭侍禦判官重贈,曾聞宋玉宅，每欲到荊州。此地生涯晚，遙悲水國秋。孤城一柱觀，落日九江流。使者雖光彩，青楓遠自愁。
杜甫,憑孟倉曹將書覓土婁舊莊,平居喪亂後，不到洛陽岑。為曆雲山問，無辭荊棘深。北風黃葉下，南浦白頭吟。十載江湖客，茫茫遲暮心。
杜甫,黃魚,日見巴東峽，黃魚出浪新。脂膏兼飼犬，長大不容身。筒桶相沿久，風雷肯為神。泥沙卷涎沫，回首怪龍鱗。
杜甫,秋日荊南送石首薛明府辭滿告彆奉寄薛尚書頌,南征為客久，西候彆君初。歲滿歸鳧舄，秋來把雁書。荊門留美化，薑被就離居。聞道和親入，垂名報國餘。連枝不日並，八座幾時除。往者胡星孛，恭惟漢網疏。風塵相澒洞，天地一丘墟。殿瓦鴛鴦坼，宮簾翡翠虛。鉤陳摧徼道，槍櫐失儲胥。文物陪巡守，親賢病拮據。公時嗬猰貐，首唱卻鯨魚。勢愜宗蕭相，材非一範睢。屍填太行道，血走浚儀渠。滏口師仍會，函關憤已攄。紫微臨大角，皇極正乘輿。賞從頻峨冕，殊私再直廬。豈惟高衛霍，曾是接應徐。降集翻翔鳳，追攀絕眾狙。侍臣雙宋玉，戰策兩穰苴。鑒澈勞懸鏡，荒蕪已荷鋤。向來披述作，重此憶吹噓。白發甘凋喪，青雲亦卷舒。經綸功不朽，跋涉體何如。應訝耽湖橘，常餐占野蔬。十年嬰藥餌，萬裡狎樵漁。揚子淹投閣，鄒生惜曳裾。但驚飛熠耀，不記改蟾蜍。煙雨封巫峽，江淮略孟諸。湯池雖險固，遼海尚填淤。努力輸肝膽，休煩獨起予。
杜甫,過南嶽入洞庭湖,洪波忽爭道，岸轉異江湖。鄂渚分雲樹，衡山引舳艫。翠牙穿裛槳，碧節上寒蒲。病渴身何去，春生力更無。壤童犁雨雪，漁屋架泥塗。欹側風帆滿，微冥水驛孤。悠悠回赤壁，浩浩略蒼梧。帝子留遺恨，曹公屈壯圖。聖朝光禦極，殘孽駐艱虞。才淑隨廝養，名賢隱鍛爐。邵平元入漢，張翰後歸吳。莫怪啼痕數，危檣逐夜烏。
杜甫,重送劉十弟判官,分源豕韋派，彆浦雁賓秋。年事推兄忝，人才覺弟優。經過辨豐劍，意氣逐吳鉤。垂翅徒衰老，先鞭不滯留。本枝淩歲晚，高義豁窮愁。他日臨江待，長沙舊驛樓。
杜甫,聞惠二過東溪特一送（以下七首，吳若本逸詩,惠子白駒瘦，歸溪唯病身。皇天無老眼，空穀滯斯人。崖蜜鬆花熟，山杯竹葉新。柴門了無事，黃綺未稱臣。
杜甫,李鹽鐵二首（一首題作李監宅，已見第九卷中,落葉春風起，高城煙霧開。雜花分戶映，嬌燕入簷回。一見能傾產，虛懷隻愛才。鹽官雖絆驥，名是漢庭來。
杜甫,句,寒食少天氣，東風多柳花。（見《合璧事類》）小桃知客意，春儘始開花。（見《合璧事類》）
杜甫,題桃樹,小徑升堂舊不斜，五株桃樹亦從遮。高秋總喂貧人實，來歲還舒滿眼花。簾戶每宜通乳燕，兒童莫信打慈鴉。寡妻群盜非今日，天下車書正一家。
杜甫,句,君看牆頭桃樹花，儘是行人眼中血。
杜甫,句,狨擲寒條馬見驚。
杜甫,惠義寺園送辛員外,朱櫻此日垂朱實，郭外誰家負郭田。萬裡相逢貪握手，高才卻望足離筵。
杜甫,奉和嚴公軍城早秋,秋風嫋嫋動高旌，玉帳分弓射虜營。已收滴博雲間戍，欲奪蓬婆雪外城。
杜甫,奉贈太常張卿垍二十韻,方丈三韓外，昆侖萬國西。建標天地闊，詣絕古今迷。氣得神仙迥，恩承雨露低。相門清議眾，儒術大名齊。軒冕羅天闕，琳琅識介圭。伶官詩必誦，夔樂典猶嵇。健筆淩鸚鵡，銛鋒瑩鷿鵜。友於皆挺拔，公望各端倪。通籍逾青瑣，亨衢照紫泥。靈虯傳夕箭，歸馬散霜蹄。能事聞重譯，嘉謨及遠黎。弼諧方一展，班序更何躋。適越空顛躓，遊梁竟慘淒。謬知終畫虎，微分是醯雞。萍泛無休日，桃陰想舊蹊。吹噓人所羨，騰躍事仍睽。碧海真難涉，青雲不可梯。顧深慚鍛煉，材小辱提攜。檻束哀猿叫，枝驚夜鵲棲。幾時陪羽獵，應指釣璜溪。
杜甫,贈田九判官,"崆峒使節上青霄，河隴降王款聖朝。
宛馬總肥春苜蓿，將軍隻數漢嫖姚。
陳留阮瑀誰爭長，京兆田郎早見招。

麾下賴君才並入，獨能無意向漁樵。


        "
杜甫,奉贈嚴八閣老,扈聖登黃閣，明公獨妙年。蛟龍得雲雨，雕鶚在秋天。客禮容疏放，官曹可接聯。新詩句句好，應任老夫傳。
杜甫,王十五司馬弟出郭相訪兼遺營草堂資,客裡何遷次，江邊正寂寥。肯來尋一老，愁破是今朝。憂我營茅棟，攜錢過野橋。他鄉唯表弟，還往莫辭遙。
杜甫,憑何十一少府邕覓榿木栽,草堂塹西無樹林，非子誰複見幽心。飽聞榿木三年大，與致溪邊十畝陰。
杜甫,為農,錦裡煙塵外，江村八九家。圓荷浮小葉，細麥落輕花。卜宅從茲老，為農去國賒。遠慚句漏令，不得問丹砂。
杜甫,遊修覺寺,野寺江天豁，山扉花竹幽。詩應有神助，吾得及春遊。徑石相縈帶，川雲自去留。禪枝宿眾鳥，漂轉暮歸愁。
杜甫,送段功曹歸廣州,南海春天外，功曹幾月程。峽雲籠樹小，湖日落船明。交趾丹砂重，韶州白葛輕。幸君因旅客，時寄錦官城。
杜甫,魏十四侍禦就敝廬相彆,有客騎驄馬，江邊問草堂。遠尋留藥價，惜彆到文場。入幕旌旗動，歸軒錦繡香。時應念衰疾，書疏及滄浪。
杜甫,秋儘,秋儘東行且未回，茅齋寄在少城隈。籬邊老卻陶潛菊，江上徒逢袁紹杯。雪嶺獨看西日落，劍門猶阻北人來。不辭萬裡長為客，懷抱何時得好開。
杜甫,釋悶,四海十年不解兵，犬戎也複臨鹹京。失道非關出襄野，揚鞭忽是過胡城。豺狼塞路人斷絕。烽火照夜屍縱橫。天子亦應厭奔走，群公固合思升平。但恐誅求不改轍，聞道嬖孽能全生。江邊老翁錯料事，眼暗不見風塵清。
杜甫,客居,客居所居堂，前江後山根。下塹萬尋岸，蒼濤鬱飛翻。蔥青眾木梢，邪豎雜石痕。子規晝夜啼，壯士斂精魂。峽開四千裡，水合數百源。人虎相半居，相傷終兩存。蜀麻久不來，吳鹽擁荊門。西南失大將，商旅自星奔。今又降元戎，已聞動行軒。舟子候利涉，亦憑節製尊。我在路中央，生理不得論。臥愁病腳廢，徐步視小園。短畦帶碧草，悵望思王孫。鳳隨其皇去，籬雀暮喧繁。覽物想故國，十年彆荒村。日暮歸幾翼，北林空自昏。安得覆八溟，為君洗乾坤。稷契易為力，犬戎何足吞。儒生老無成，臣子憂四番。篋中有舊筆，情至時複援。
杜甫,阻雨不得歸瀼西甘林,三伏適已過，驕陽化為霖。欲歸瀼西宅，阻此江浦深。壞舟百版坼，峻岸複萬尋。篙工初一棄，恐泥勞寸心。佇立東城隅，悵望高飛禽。草堂亂懸圃，不隔昆侖岑。昏渾衣裳外，曠絕同層陰。園甘長成時，三寸如黃金。諸侯舊上計，厥貢傾千林。邦人不足重，所迫豪吏侵。客居暫封殖，日夜偶瑤琴。虛徐五株態，側塞煩胸襟。焉得輟兩足，杖藜出嶇嶔。條流數翠實，偃息歸碧潯。拂拭烏皮幾，喜聞樵牧音。令兒快搔背，脫我頭上簪。
杜甫,甘林,舍舟越西岡，入林解我衣。青芻適馬性，好鳥知人歸。晨光映遠岫，夕露見日晞。遲暮少寢食，清曠喜荊扉。經過倦俗態，在野無所違。試問甘藜藿，未肯羨輕肥。喧靜不同科，出處各天機。勿矜朱門是，陋此白屋非。明朝步鄰裡，長老可以依。時危賦斂數，脫粟為爾揮。相攜行豆田，秋花靄菲菲。子實不得吃，貨市送王畿。儘添軍旅用，迫此公家威。主人長跪問，戎馬何時稀。我衰易悲傷，屈指數賊圍。勸其死王命，慎莫遠奮飛。
杜甫,君不見，簡蘇徯,君不見道邊廢棄池，君不見前者摧折桐。百年死樹中琴瑟，一斛舊水藏蛟龍。丈夫蓋棺事始定，君今幸未成老翁，何恨憔悴在山中。深山窮穀不可處，霹靂魍魎兼狂風。
杜甫,白鳧行,君不見黃鵠高於五尺童，化為白鳧似老翁。故畦遺穗已蕩儘，天寒歲暮波濤中。鱗介腥膻素不食，終日忍饑西複東。魯門鶢鶋亦蹭蹬，聞道如今猶避風。
杜甫,湘江宴餞裴二端公赴道州,白日照舟師，朱旗散廣川。群公餞南伯，肅肅秩初筵。鄙人奉末眷，佩服自早年。義均骨肉地，懷抱罄所宣。盛名富事業，無取愧高賢。不以喪亂嬰，保愛金石堅。計拙百僚下，氣蘇君子前。會合苦不久，哀樂本相纏。交遊颯向儘，宿昔浩茫然。促觴激百慮，掩抑淚潺湲。熱雲集曛黑，缺月未生天。白團為我破，華燭蟠長煙。鴰鶡催明星，解袂從此旋。上請減兵甲，下請安井田。永念病渴老，附書遠山巔。
杜甫,蘇大侍禦訪江浦，賦八韻記異,龐公不浪出，蘇氏今有之。再聞誦新作，突過黃初詩。乾坤幾反覆，揚馬宜同時。今晨清鏡中，勝食齋房芝。餘發喜卻變，白間生黑絲。昨夜舟火滅，湘娥簾外悲。百靈未敢散，風破寒江遲。
杜甫,入衡州,兵革自久遠，興衰看帝王。漢儀甚照耀，胡馬何猖狂。老將一失律，清邊生戰場。君臣忍瑕垢，河嶽空金湯。重鎮如割據，輕權絕紀綱。軍州體不一，寬猛性所將。嗟彼苦節士，素於圓鑿方。寡妻從為郡，兀者安堵牆。凋弊惜邦本，哀矜存事常。旌麾非其任，府庫實過防。恕己獨在此，多憂增內傷。偏裨限酒肉，卒伍單衣裳。元惡迷是似，聚謀泄康莊。竟流帳下血，大降湖南殃。烈火發中夜，高煙焦上蒼。至今分粟帛，殺氣吹沅湘。福善理顛倒，明征天莽茫。銷魂避飛鏑，累足穿豺狼。隱忍枳棘刺，遷延胝趼瘡。遠歸兒侍側，猶乳女在旁。久客幸脫免，暮年慚激昂。蕭條向水陸，汩冇隨魚商。報主身已老，入朝病見妨。悠悠委薄俗，鬱鬱回剛腸。參錯走洲渚，舂容轉林篁。片帆左郴岸，通郭前衡陽。華表雲鳥埤，名園花草香。旗亭壯邑屋，烽櫓蟠城隍。中有古刺史，盛才冠岩廊。扶顛待柱石，獨坐飛風霜。昨者間瓊樹，高談隨羽觴。無論再繾綣，已是安蒼黃。劇孟七國畏，馬卿四賦良。門闌蘇生在，勇銳白起強。問罪富形勢，凱歌懸否臧。氛埃期必掃，蚊蚋焉能當。橘井舊地宅，仙山引舟航。此行厭暑雨，厥土聞清涼。諸舅剖符近，開緘書劄光。頻繁命屢及，磊落字百行。江總外家養，謝安乘興長。下流匪珠玉，擇木羞鸞皇。我師嵇叔夜，世賢張子房。柴荊寄樂土，鵬路觀翱翔。
杜甫,贈高式顏,昔彆是何處，相逢皆老夫。故人還寂寞，削跡共艱虞。自失論文友，空知賣酒壚。平生飛動意，見爾不能無。
杜甫,因許八奉寄江寧旻上人,不見旻公三十年，封書寄與淚潺湲。舊來好事今能否，老去新詩誰與傳。棋局動隨尋澗竹，袈裟憶上泛湖船。聞君話我為官在，頭白昏昏隻醉眠。
杜甫,觀李固請司馬弟山水圖三首,簡易高人意，匡床竹火爐。寒天留遠客，碧海掛新圖。雖對連山好，貪看絕島孤。群仙不愁思，冉冉下蓬壺。方丈渾連水，天台總映雲。人間長見畫，老去恨空聞。範蠡舟偏小，王喬鶴不群。此生隨萬物，何路出塵氛。高浪垂翻屋，崩崖欲壓床。野橋分子細，沙岸繞微茫。紅浸珊瑚短，青懸薜荔長。浮查並坐得，仙老暫相將。
杜甫,送元二適江左,亂後今相見，秋深複遠行。風塵為客日，江海送君情。晉室丹陽尹，公孫白帝城。經過自愛惜，取次莫論兵。
杜甫,送李卿曄（曄，淮安忠公琇之子，時以罪貶嶺,王子思歸日，長安已亂兵。沾衣問行在，走馬向承明。暮景巴蜀僻，春風江漢清。晉山雖自棄，魏闕尚含情。
杜甫,舍弟占歸草堂檢校聊示此詩,久客應吾道，相隨獨爾來。孰知江路近，頻為草堂回。鵝鴨宜長數，柴荊莫浪開。東林竹影薄，臘月更須栽。
杜甫,奉待嚴大夫,殊方又喜故人來，重鎮還須濟世才。常怪偏裨終日待，不知旌節隔年回。欲辭巴徼啼鶯合，遠下荊門去鷁催。身老時危思會麵，一生襟抱向誰開。
杜甫,泛江,方舟不用楫，極目總無波。長日容杯酒，深江淨綺羅。亂離還奏樂，飄泊且聽歌。故國流清渭，如今花正多。
杜甫,春遠,肅肅花絮晚，菲菲紅素輕。日長唯鳥雀，春遠獨柴荊。數有關中亂，何曾劍外清。故鄉歸不得，地入亞夫營。
杜甫,江亭王閬州筵餞蕭遂州,離亭非舊國，春色是他鄉。老畏歌聲斷，愁隨舞曲長。二天開寵餞，五馬爛生光。川路風煙接，俱宜下鳳凰。
杜甫,滕王亭子,君王台榭枕巴山，萬丈丹梯尚可攀。春日鶯啼修竹裡，仙家犬吠白雲間。清江錦石傷心麗，嫩蕊濃花滿目班。人到於今歌出牧，來遊此地不知還。
杜甫,滕王亭子,寂寞春山路，君王不複行。古牆猶竹色，虛閣自鬆聲。鳥雀荒村暮，雲霞過客情。尚思歌吹入，千騎把霓旌。
杜甫,答楊梓州,悶到房公池水頭，坐逢楊子鎮東州。卻向青溪不相見，回船應載阿戎遊。
杜甫,曉望白帝城鹽山,徐步移班杖，看山仰白頭。翠深開斷壁，紅遠結飛樓。日出清江望，暄和散旅愁。春城見鬆雪，始擬進歸舟。
杜甫,熱三首,雷霆空霹靂，雲雨竟虛無。炎赫衣流汗，低垂氣不蘇。乞為寒水玉，願作冷秋菰。何似兒童歲，風涼出舞雩。瘴雲終不滅，瀘水複西來。閉戶人高臥，歸林鳥卻回。峽中都似火，江上隻空雷。想見陰宮雪，風門颯踏開。朱李沈不冷，雕胡炊屢新。將衰骨儘痛，被褐味空頻。欻翕炎蒸景，飄搖征戍人。十年可解甲，為爾一沾巾。
杜甫,九日五首,重陽獨酌杯中酒，抱病起登江上台。竹葉於人既無分，菊花從此不須開。殊方日落玄猿哭，舊國霜前白雁來。弟妹蕭條各何往，乾戈衰謝兩相催。舊日重陽日，傳杯不放杯。即今蓬鬢改，但愧菊花開。北闕心長戀，西江首獨回。茱萸賜朝士，難得一枝來。舊與蘇司業，兼隨鄭廣文。采花香泛泛，坐客醉紛紛。野樹歌還倚，秋砧醒卻聞。歡娛兩冥漠，西北有孤雲。故裡樊川菊，登高素滻源。他時一笑後，今日幾人存。巫峽蟠江路，終南對國門。係舟身萬裡，伏枕淚雙痕。為客裁烏帽，從兒具綠尊。佳辰對群盜，愁絕更誰論。
杜甫,巫山縣汾州唐使君十八弟宴彆，兼諸公攜酒樂,臥病巴東久，今年強作歸。故人猶遠謫，茲日倍多違。接宴身兼杖，聽歌淚滿衣。諸公不相棄，擁彆惜光輝。
杜甫,遣悶,地闊平沙岸，舟虛小洞房。使塵來驛道，城日避烏檣。暑雨留蒸濕，江風借夕涼。行雲星隱見，疊浪月光芒。螢鑒緣帷徹，蛛絲罥鬢長。哀箏猶憑幾，鳴笛竟沾裳。倚著如秦贅，過逢類楚狂。氣衝看劍匣，穎脫撫錐囊。妖孽關東臭，兵戈隴右創。時清疑武略，世亂跼文場。餘力浮於海，端憂問彼蒼。百年從萬事，故國耿難忘。
杜甫,秋日荊南述懷三十韻,昔承推獎分，愧匪挺生材。遲暮宮臣忝，艱危袞職陪。揚鑣隨日馭，折檻出雲台。罪戾寬猶活，乾戈塞未開。星霜玄鳥變，身世白駒催。伏枕因超忽，扁舟任往來。九鑽巴噀火，三蟄楚祠雷。望帝傳應實，昭王問不回。蛟螭深作橫，豺虎亂雄猜。素業行已矣，浮名安在哉。琴烏曲怨憤，庭鶴舞摧頹。秋雨漫湘水，陰風過嶺梅。苦搖求食尾，常曝報恩腮。結舌防讒柄，探腸有禍胎。蒼茫步兵哭，展轉仲宣哀。饑籍家家米，愁征處處杯。休為貧士歎，任受眾人咍。得喪初難識，榮枯劃易該。差池分組冕，合遝起蒿萊。不必伊周地，皆知屈宋才。漢庭和異域，晉史坼中台。霸業尋常體，忠臣忌諱災。群公紛戮力，聖慮窅裴回。數見銘鐘鼎，真宜法鬥魁。願聞鋒鏑鑄，莫使棟梁摧。盤石圭多翦，凶門轂少推。垂旒資穆穆，祝網但恢恢。赤雀翻然至，黃龍詎假媒。賢非夢傅野，隱類鑿顏坯。自古江湖客，冥心若死灰。
杜甫,戲作寄上漢中王二首,雲裡不聞雙雁過，掌中貪見一珠新。秋風嫋嫋吹江漢，隻在他鄉何處人。謝安舟楫風還起，梁苑池台雪欲飛。杳杳東山攜漢妓，泠泠修竹待王歸。
杜甫,贈比部蕭郎中十兄,有美生人傑，由來積德門。漢朝丞相係，梁日帝王孫。蘊藉為郎久，魁梧秉哲尊。詞華傾後輩，風雅藹孤鶱。宅相榮姻戚，兒童惠討論。見知真自幼，謀拙醜諸昆。漂蕩雲天闊，沈埋日月奔。致君時已晚，懷古意空存。中散山陽鍛，愚公野穀村。寧紆長者轍，歸老任乾坤。
杜甫,陪李金吾花下飲,勝地初相引，餘行得自娛。見輕吹鳥毳，隨意數花須。細草稱偏坐，香醪懶再酤。醉歸應犯夜，可怕李金吾。
杜甫,鄭附馬池台喜遇鄭廣文同飲,不謂生戎馬，何知共酒杯。然臍郿塢敗，握節漢臣回。白發千莖雪，丹心一寸灰。彆離經死地，披寫忽登台。重對秦簫發，俱過阮宅來。留連春夜舞，淚落強裴回。
杜甫,曲江陪鄭八丈南史飲,雀啄江頭黃柳花，??鸂鶒滿晴沙。自知白發非春事，且儘芳尊戀物華。近侍即今難浪跡，此身那得更無家。丈人文力猶強健，豈傍青門學種瓜。
杜甫,贈畢四曜,才大今詩伯，家貧苦宦卑。饑寒奴仆賤，顏狀老翁為。同調嗟誰惜，論文笑自知。流傳江鮑體，相顧免無兒。
杜甫,水會渡,山行有常程，中夜尚未安。微月冇已久，崖傾路何難。大江動我前，洶若溟渤寬。篙師暗理楫，歌笑輕波瀾。霜濃木石滑，風急手足寒。入舟已千憂，陟巘仍萬盤。迥眺積水外，始知眾星乾。遠遊令人瘦，衰疾慚加餐。
杜甫,飛仙閣,土門山行窄，微徑緣秋毫。棧雲闌乾峻，梯石結構牢。萬壑欹疏林，積陰帶奔濤。寒日外澹泊，長風中怒號。歇鞍在地底，始覺所曆高。往來雜坐臥，人馬同疲勞。浮生有定分，饑飽豈可逃。歎息謂妻子，我何隨汝曹。
杜甫,題壁上韋偃畫馬歌,韋侯彆我有所適，知我憐君畫無敵。戲拈禿筆掃驊騮，欻見騏驎出東壁。一匹齕草一匹嘶，坐看千裡當霜蹄。時危安得真致此，與人同生亦同死。
杜甫,北鄰,明府豈辭滿，藏身方告勞。青錢買野竹，白幘岸江皋。愛酒晉山簡，能詩何水曹。時來訪老疾，步屟到蓬蒿。
杜甫,題新津北橋樓得郊字,望極春城上，開筵近鳥巢。白花簷外朵，青柳檻前梢。池水觀為政，廚煙覺遠庖。西川供客眼，唯有此江郊。
杜甫,石鏡,蜀王將此鏡，送死置空山。冥寞憐香骨，提攜近玉顏。眾妃無複歎，千騎亦虛還。獨有傷心石，埋輪月宇間。
杜甫,送裴五赴東川,故人亦流落，高義動乾坤。何日通燕塞，相看老蜀門。東行應暫彆，北望苦銷魂。凜凜悲秋意，非君誰與論。
杜甫,奉和嚴中丞西城晚眺十韻,汲黯匡君切，廉頗出將頻。直詞才不世，雄略動如神。政簡移風速，詩清立意新。層城臨暇景，絕域望餘春。旗尾蛟龍會，樓頭燕雀馴。地平江動蜀，天闊樹浮秦。帝念深分閫，軍須遠算緡。花羅封蛺蝶，瑞錦送麒麟。辭第輸高義，觀圖憶古人。征南多興緒，事業闇相親。
杜甫,逼仄行，贈畢曜,逼仄何逼仄，我居巷南子巷北。可恨鄰裡間，十日不一見顏色。自從官馬送還官，行路難行澀如棘。我貧無乘非無足，昔者相過今不得。實不是愛微軀，又非關足無力。徒步翻愁官長怒，此心炯炯君應識。曉來急雨春風顛，睡美不聞鐘鼓傳。東家蹇驢許借我，泥滑不敢騎朝天。已令請急會通籍，男兒信命絕可憐。焉能終日心拳拳，憶君誦詩神凜然。辛夷始花亦已落，況我與子非壯年。街頭酒價常苦貴，方外酒徒稀醉眠。速宜相就飲一鬥，恰有三百青銅錢。
杜甫,發閬中,前有毒蛇後猛虎，溪行儘日無村塢。江風蕭蕭雲拂地，山木慘慘天欲雨。女病妻憂歸意速，秋花錦石誰複數。彆家三月一得書，避地何時免愁苦。
杜甫,青絲（青絲白馬，用侯景事，以比仆固懷恩）,青絲白馬誰家子，粗豪且逐風塵起。不聞漢主放妃嬪，近靜潼關掃蜂蟻。殿前兵馬破汝時，十月即為齏粉期。未如麵縛歸金闕，萬一皇恩下玉墀。
杜甫,課伐木,長夏無所為，客居課奴仆。清晨飯其腹，持斧入白穀。青冥曾巔後，十裡斬陰木。人肩四根已，亭午下山麓。尚聞丁丁聲，功課日各足。蒼皮成委積，素節相照燭。藉汝跨小籬，當仗苦虛竹。空荒咆熊羆，乳獸待人肉。不示知禁情，豈惟乾戈哭。城中賢府主，處貴如白屋。蕭蕭理體淨，蜂蠆不敢毒。虎穴連裡閭，堤防舊風俗。泊舟滄江岸，久客慎所觸。舍西崖嶠壯，雷雨蔚含蓄。牆宇資屢修，衰年怯幽獨。爾曹輕執熱，為我忍煩促。秋光近青岑，季月當泛菊。報之以微寒，共給酒一斛。
杜甫,行官張望補稻畦水歸,東屯大江北，百頃平若案。六月青稻多，千畦碧泉亂。插秧適雲已，引溜加溉灌。更仆往方塘，決渠當斷岸。公私各地著，浸潤無天旱。主守問家臣，分明見溪伴。芊芊炯翠羽，剡剡生銀漢。鷗鳥鏡裡來，關山雲邊看。秋菰成黑米，精鑿傳白粲。玉粒足晨炊，紅鮮任霞散。終然添旅食，作苦期壯觀。遺穗及眾多，我倉戒滋蔓。
杜甫,上後園山腳,朱夏熱所嬰，清旭步北林。小園背高岡，挽葛上崎崟。曠望延駐目，飄搖散疏襟。潛鱗恨水壯，去翼依雲深。勿謂地無疆，劣於山有陰。石榞遍天下，水陸兼浮沈。自我登隴首，十年經碧岑。劍門來巫峽，薄倚浩至今。故園暗戎馬，骨肉失追尋。時危無消息，老去多歸心。誌士惜白日，久客藉黃金。敢為蘇門嘯，庶作梁父吟。
杜甫,八哀詩·贈左仆射鄭國公嚴公武,鄭公瑚璉器，華嶽金天晶。昔在童子日，已聞老成名。嶷然大賢後，複見秀骨清。開口取將相，小心事友生。閱書百紙儘，落筆四座驚。曆職匪父任，嫉邪常力爭。漢儀尚整肅，胡騎忽縱橫。飛傳自河隴，逢人問公卿。不知萬乘出，雪涕風悲鳴。受詞劍閣道，謁帝蕭關城。寂寞雲台仗，飄颻沙塞旌。江山少使者，笳鼓凝皇情。壯士血相視，忠臣氣不平。密論貞觀體，揮發岐陽征。感激動四極，聯翩收二京。西郊牛酒再，原廟丹青明。匡汲俄寵辱，衛霍竟哀榮。四登會府地，三掌華陽兵。京兆空柳色，尚書無履聲。群烏自朝夕，白馬休橫行。諸葛蜀人愛，文翁儒化成。公來雪山重，公去雪山輕。記室得何遜，韜鈐延子荊。四郊失壁壘，虛館開逢迎。堂上指圖畫，軍中吹玉笙。豈無成都酒，憂國隻細傾。時觀錦水釣，問俗終相並。意待犬戎滅，人藏紅粟盈。以茲報主願，庶或裨世程。炯炯一心在，沉沉二豎嬰。顏回竟短折，賈誼徒忠貞。飛旐出江漢，孤舟輕荊衡。虛無馬融笛，悵望龍驤塋。空餘老賓客，身上愧簪纓。
杜甫,舟中苦熱遣懷，奉呈陽中丞通簡台省諸公,愧為湖外客，看此戎馬亂。中夜混黎氓，脫身亦奔竄。平生方寸心，反掌帳下難。嗚呼殺賢良，不叱白刃散。吾非丈夫特，冇齒埋冰炭。恥以風病辭，胡然泊湘岸。入舟雖苦熱，垢膩可溉灌。痛彼道邊人，形骸改昏旦。中丞連帥職，封內權得按。身當問罪先，縣實諸侯半。士卒既輯睦，啟行促精悍。似聞上遊兵，稍逼長沙館。憐好彼克修，天機自明斷。南圖卷雲水，北拱戴霄漢。美名光史臣，長策何壯觀。驅馳數公子，鹹願同伐叛。聲節哀有餘，夫何激衰懦。偏裨表三上，鹵莽同一貫。始謀誰其間，回首增憤惋。宗英李端公，守職甚昭煥。變通迫脅地，謀畫焉得算。王室不肯微，凶徒略無憚。此流須卒斬，神器資強乾。扣寂豁煩襟，皇天照嗟歎。
杜甫,過南鄰朱山人水亭,相近竹參差，相過人不知。幽花欹滿樹，小水細通池。歸客村非遠，殘樽席更移。看君多道氣，從此數追隨。
杜甫,泛江送客,二月頻送客，東津江欲平。煙花山際重，舟楫浪前輕。淚逐勸杯下，愁連吹笛生。離筵不隔日，那得易為情。
杜甫,弊廬遣興，奉寄嚴公,野水平橋路，春沙映竹村。風輕粉蝶喜，花暖蜜蜂喧。把酒宜深酌，題詩好細論。府中瞻暇日，江上憶詞源。跡忝朝廷舊，情依節製尊。還思長者轍，恐避席為門。
杜甫,示獠奴阿段,山木蒼蒼落日曛，竹竿褭褭細泉分。郡人入夜爭餘瀝，豎子尋源獨不聞。病渴三更回白首，傳聲一注濕青雲。曾驚陶侃胡奴異，怪爾常穿虎豹群。
杜甫,自瀼西荊扉且移居東屯茅屋四首,白鹽危嶠北，赤甲古城東。平地一川穩，高山四麵同。煙霜淒野日，粳稻熟天風。人事傷蓬轉，吾將守桂叢。東屯複瀼西，一種住青溪。來往皆茅屋，淹留為稻畦。市喧宜近利，林僻此無蹊。若訪衰翁語，須令剩客迷。道北馮都使，高齋見一川。子能渠細石，吾亦沼清泉。枕帶還相似，柴荊即有焉。斫畬應費日，解纜不知年。牢落西江外，參差北戶間。久遊巴子國，臥病楚人山。幽獨移佳境，清深隔遠關。寒空見鴛鷺，回首憶朝班。
杜甫,諸葛廟,久遊巴子國，屢入武侯祠。竹日斜虛寢，溪風滿薄帷。君臣當共濟，賢聖亦同時。翊戴歸先主，並吞更出師。蟲蛇穿畫壁，巫覡醉蛛絲。欻憶吟梁父，躬耕也未遲。
杜甫,送王十六判官,客下荊南儘，君今複入舟。買薪猶白帝，鳴櫓少沙頭。衡霍生春早，瀟湘共海浮。荒林庾信宅，為仗主人留。
杜甫,宇文晁尚書之甥崔彧司業之孫尚書之子重泛鄭,郊扉俗遠長幽寂，野水春來更接連。錦席淹留還出浦，葛巾欹側未回船。尊當霞綺輕初散，棹拂荷珠碎卻圓。不但習池歸酩酊，君看鄭穀去夤緣。
杜甫,移居公安敬贈衛大郎鈞,衛侯不易得，餘病汝知之。雅量涵高遠，清襟照等夷。平生感意氣，少小愛文辭。河海由來合，風雲若有期。形容勞宇宙，質樸謝軒墀。自古幽人泣，流年壯士悲。水煙通徑草，秋露接園葵。入邑豺狼鬥，傷弓鳥雀饑。白頭供宴語，烏幾伴棲遲。交態遭輕薄，今朝豁所思。
杜甫,公安送李二十九弟晉肅入蜀，餘下沔鄂,正解柴桑纜，仍看蜀道行。檣烏相背發，塞雁一行鳴。南紀連銅柱，西江接錦城。憑將百錢卜，飄泊問君平。
杜甫,送盧十四弟侍禦護韋尚書靈櫬歸上都二十韻,素幕渡江遠，朱幡登陸微。悲鳴駟馬顧，失涕萬人揮。參佐哭辭畢，門闌誰送歸。從公伏事久，之子俊才稀。長路更執紼，此心猶倒衣。感恩義不小，懷舊禮無違。墓待龍驤詔，台迎獬豸威。深衷見士則，雅論在兵機。戎狄乘妖氣，塵沙落禁闈。往年朝謁斷，他日掃除非。但促銅壺箭，休添玉帳旂。動詢黃閣老，肯慮白登圍。萬姓瘡痍合，群凶嗜欲肥。刺規多諫諍，端拱自光輝。儉約前王體，風流後代希。對揚期特達，衰朽再芳菲。空裡愁書字，山中疾采薇。撥杯要忽罷，抱被宿何依。眼冷看征蓋，兒扶立釣磯。清霜洞庭葉，故就彆時飛。
杜甫,狂歌行，贈四兄,與兄行年校一歲，賢者是兄愚者弟。兄將富貴等浮雲，弟切功名好權勢。長安秋雨十日泥，我曹韝馬聽晨雞。公卿朱門未開鎖，我曹已到肩相齊。吾兄睡穩方舒膝，不襪不巾蹋曉日。男啼女哭莫我知，身上須繒腹中實。今年思我來嘉州。嘉州酒重花繞樓。樓頭吃酒樓下臥，長歌短詠還相酬。四時八節還拘禮，女拜弟妻男拜弟。幅巾鞶帶不掛身，頭脂足垢何曾洗。吾兄吾兄巢許倫，一生喜怒長任真。日斜枕肘寢已熟，啾啾唧唧為何人。
杜甫,暫如臨邑，至山昔山湖亭奉懷李員外率爾成興,野亭逼湖水，歇馬高林間。鼉吼風奔浪，魚跳日映山。暫遊阻詞伯，卻望懷青關。靄靄生雲霧，唯應促駕還。
杜甫,送蔡希曾都尉還隴右，因寄高三十五書記,蔡子勇成癖，彎弓西射胡。健兒寧鬥死，壯士恥為儒。官是先鋒得，材緣挑戰須。身輕一鳥過，槍急萬人呼。雲幕隨開府，春城赴上都。馬頭金狎帢，駝背錦模糊。咫尺雲山路，歸飛青海隅。上公猶寵錫，突將且前驅。漢使黃河遠，涼州白麥枯。因君問消息，好在阮元瑜。
杜甫,贈陳二補闕,世儒多汩冇，夫子獨聲名。獻納開東觀，君王問長卿。皂雕寒始急，天馬老能行。自到青冥裡，休看白發生。
杜甫,奉漢中王手劄,國有乾坤大，王今叔父尊。剖符來蜀道，歸蓋取荊門。峽險通舟過，水長注海奔。主人留上客，避暑得名園。前後緘書報，分明饌玉恩。天雲浮絕壁，風竹在華軒。已覺良宵永，何看駭浪翻。入期朱邸雪，朝傍紫微垣。枚乘文章老，河間禮樂存。悲秋宋玉宅，失路武陵源。淹薄俱崖口，東西異石根。夷音迷咫尺，鬼物傍黃昏。犬馬誠為戀，狐狸不足論。從容草奏罷，宿昔奉清樽。
杜甫,夏夜李尚書筵送宇文石首赴縣聯句,愛客尚書貴，之官宅相賢。--杜甫酒香傾坐側，帆影駐江邊。--李之芳翟表郎官瑞，鳧看令宰仙。--崔彧雨稀雲葉斷，夜久燭花偏。--杜甫數語欹紗帽，高文擲彩箋。--李之芳興饒行處樂，離惜醉中眠。--崔彧單父長多暇，河陽實少年。--杜甫客居逢自出，為彆幾淒然。--李之芳
杜甫,畫像題詩,迎旦東風騎蹇驢，旋嗬凍手暖髯須。洛陽無限丹青手，還有功夫畫我無？
杜甫,過宋員外之問舊莊,宋公舊池館，零落首陽阿。枉道祗從入，吟詩許更過？淹留問耆老，寂寞向山河。更識將軍樹，悲風日暮多。
杜甫,與鄠縣源大少府宴渼陂,應為西陂好，金錢罄一餐。飯抄雲子白，瓜嚼水精寒。無計回船下，空愁避酒難。主人情爛熳，持答翠琅玕。
杜甫,九日楊奉先會白水崔明府,今日潘懷縣，同時陸浚儀。坐開桑落酒，來把菊花枝。天宇清霜淨，公堂宿霧披。晚酣留客舞，鳧舄共差池。
杜甫,觀兵,北庭送壯士，貔虎數尤多。精銳舊無敵，邊隅今若何。妖氛擁白馬，元帥待雕戈。莫守鄴城下，斬鯨遼海波。
杜甫,石櫃閣,季冬日已長，山晚半天赤。蜀道多早花，江間饒奇石。石櫃曾波上，臨虛蕩高壁。清暉回群鷗，暝色帶遠客。羈棲負幽意，感歎向絕跡。信甘孱懦嬰，不獨凍餒迫。優遊謝康樂，放浪陶彭澤。吾衰未自安，謝爾性所適。
杜甫,酬高使君相贈,古寺僧牢落，空房客寓居。故人供祿米，鄰舍與園蔬。雙樹容聽法，三車肯載書。草玄吾豈敢，賦或似相如。
杜甫,又於韋處乞大邑瓷碗,大邑燒瓷輕且堅，扣如哀玉錦城傳。君家白碗勝霜雪，急送茅齋也可憐。
杜甫,雲山,京洛雲山外，音書靜不來。神交作賦客，力儘望鄉台。衰疾江邊臥，親朋日暮回。白鷗元水宿，何事有餘哀。
杜甫,戲韋偃為雙鬆圖歌,天下幾人畫古鬆，畢宏已老韋偃少。絕筆長風起纖末，滿堂動色嗟神妙。兩株慘裂苔蘚皮，屈鐵交錯回高枝。白摧朽骨龍虎死，黑入太陰雷雨垂，鬆根胡僧憩寂寞，龐眉皓首無住著。偏袒右肩露雙腳，葉裡鬆子僧前落。韋侯韋侯數相見，我有一匹好東絹，重之不減錦繡段。已令拂拭光淩亂，請公放筆為直乾。
杜甫,寄贈王十將軍承俊,將軍膽氣雄，臂懸兩角弓。纏結青驄馬，出入錦城中。時危未授鉞，勢屈難為功。賓客滿堂上，何人高義同。
杜甫,贈彆何邕,生死論交地，何由見一人。悲君隨燕雀，薄宦走風塵。綿穀元通漢，沱江不向秦。五陵花滿眼，傳語故鄉春。
杜甫,寄高適,楚隔乾坤遠，難招病客魂。詩名惟我共，世事與誰論。北闕更新主，南星落故園。定知相見日，爛漫倒芳尊。
杜甫,玩月呈漢中王,夜深露氣清，江月滿江城。浮客轉危坐，歸舟應獨行。關山同一照，烏鵲自多驚。欲得淮王術，風吹暈已生。
杜甫,觀薛稷少保書畫壁,少保有古風，得之陝郊篇。惜哉功名忤，但見書畫傳。我遊梓州東，遺跡涪江邊。畫藏青蓮界，書入金榜懸。仰看垂露姿，不崩亦不騫。鬱鬱三大字，蛟龍岌相纏。又揮西方變，發地扶屋椽。慘澹壁飛動，到今色未填。此行疊壯觀，郭薛俱才賢。不知百載後，誰複來通泉。
杜甫,陪章留後惠義寺餞嘉州崔都督赴州,中軍待上客，令肅事有恒。前驅入寶地，祖帳飄金繩。南陌既留歡，茲山亦深登。清聞樹杪磬，遠謁雲端僧。回策匪新岸，所攀仍舊藤。耳激洞門飆，目存寒穀冰。出塵閟軌躅，畢景遺炎蒸。永願坐長夏，將衰棲大乘。羈旅惜宴會，艱難懷友朋。勞生共幾何，離恨兼相仍。
杜甫,引水,月峽瞿塘雲作頂，亂石崢嶸俗無井。雲安酤水奴仆悲，魚複移居心力省。白帝城西萬竹蟠，接筒引水喉不乾。人生留滯生理難，鬥水何直百憂寬。
杜甫,又上後園山腳,昔我遊山東，憶戲東嶽陽。窮秋立日觀，矯首望八荒。朱崖著毫發，碧海吹衣裳。蓐收困用事，玄冥蔚強梁。逝水自朝宗，鎮名各其方。平原獨憔悴，農力廢耕桑。非關風露凋，曾是戍役傷。於時國用富，足以守邊疆。朝廷任猛將，遠奪戎虜場。到今事反覆，故老淚萬行。龜蒙不複見，況乃懷舊鄉。肺萎屬久戰，骨出熱中腸。憂來杖匣劍，更上林北岡。瘴毒猿鳥落，峽乾南日黃。秋風亦已起，江漢始如湯。登高欲有往，蕩析川無梁。哀彼遠征人，去家死路旁。不及祖父塋，累累塚相當。
杜甫,題衡山縣文宣王廟新學堂，呈陸宰,旄頭彗紫微，無複俎豆事。金甲相排蕩，青衿一憔悴。嗚呼已十年，儒服弊於地。征夫不遑息，學者淪素誌。我行洞庭野，欻得文翁肆。侁侁胄子行，若舞風雩至。周室宜中興，孔門未應棄。是以資雅才，渙然立新意。衡山雖小邑，首唱恢大義。因見縣尹心，根源舊宮閟。講堂非曩構，大屋加塗墍。下可容百人，牆隅亦深邃。何必三千徒，始壓戎馬氣。林木在庭戶，密乾疊蒼翠。有井朱夏時，轆轤凍階戺。耳聞讀書聲，殺伐災仿佛。故國延歸望，衰顏減愁思。南紀改波瀾，西河共風味。采詩倦跋涉，載筆尚可記。高歌激宇宙，凡百慎失墜。
杜甫,陪王侍禦宴通泉東山野亭,江水東流去，清樽日複斜。異方同宴賞，何處是京華。亭景臨山水，村煙對浦沙。狂歌過於勝，得醉即為家。
杜甫,贈韋讚善彆,扶病送君發，自憐猶不歸。隻應儘客淚，複作掩荊扉。江漢故人少，音書從此稀。往還二十載，歲晚寸心違。
杜甫,王閬州筵奉酬十一舅惜彆之作,萬壑樹聲滿，千崖秋氣高。浮舟出郡郭，彆酒寄江濤。良會不複久，此生何太勞。窮愁但有骨，群盜尚如毛。吾舅惜分手，使君寒贈袍。沙頭暮黃鵠，失侶自哀號。
杜甫,奉寄章十侍禦,淮海維揚一俊人，金章紫綬照青春。指麾能事回天地，訓練強兵動鬼神。湘西不得歸關羽，河內猶宜借寇恂。朝覲從容問幽仄，勿雲江漢有垂綸。
杜甫,地隅,江漢山重阻，風雲地一隅。年年非故物，處處是窮途。喪亂秦公子，悲涼楚大夫。平生心已折，行路日荒蕪。
杜甫,奉和嚴大夫軍城早秋,秋風褭褭動高旌，玉帳分弓射虜營。已收滴博雲間戍，更奪蓬婆雪外城。
杜甫,渝州候嚴六侍禦不到，先下峽,聞道乘驄發，沙邊待至今。不知雲雨散，虛費短長吟。山帶烏蠻闊，江連白帝深。船經一柱觀，留眼共登臨。
杜甫,瀼西寒望,水色含群動，朝光切太虛。年侵頻悵望，興遠一蕭疏。猿掛時相學，鷗行炯自如。瞿唐春欲至，定卜瀼西居。
杜甫,園,仲夏流多水，清晨向小園。碧溪搖艇闊，朱果爛枝繁。始為江山靜，終防市井喧。畦蔬繞茅屋，自足媚盤餐。
杜甫,豎子至,楂梨且綴碧，梅杏半傳黃。小子幽園至，輕籠熟柰香。山風猶滿把，野露及新嘗。欲寄江湖客，提攜日月長。
杜甫,瞿塘兩崖,三峽傳何處，雙崖壯此門。入天猶石色，穿水忽雲根。猱玃須髯古，蛟龍窟宅尊。羲和冬馭近，愁畏日車翻。
杜甫,夜二首,白夜月休弦，燈花半委眠。號山無定鹿，落樹有驚蟬。暫憶江東鱠，兼懷雪下船。蠻歌犯星起，空覺在天邊。城郭悲笳暮，村墟過翼稀。甲兵年數久，賦斂夜深歸。暗樹依岩落，明河繞塞微。鬥斜人更望，月細鵲休飛。
杜甫,社日兩篇,九農成德業，百祀發光輝。報效神如在，馨香舊不違。南翁巴曲醉，北雁塞聲微。尚想東方朔，詼諧割肉歸。陳平亦分肉，太史竟論功。今日江南老，他時渭北童。歡娛看絕塞，涕淚落秋風。鴛鷺回金闕，誰憐病峽中。
杜甫,覽鏡呈柏中丞,渭水流關內，終南在日邊。膽銷豺虎窟，淚入犬羊天。起晚堪從事，行遲更學仙。鏡中衰謝色，萬一故人憐。
杜甫,將彆巫峽，贈南卿兄瀼西果園四十畝,苔竹素所好，萍蓬無定居。遠遊長兒子，幾地彆林廬。雜蕊紅相對，他時錦不如。具舟將出峽，巡圃念攜鋤。正月喧鶯末，茲辰放鷁初。雪籬梅可折，風榭柳微舒。托贈卿家有，因歌野興疏。殘生逗江漢，何處狎樵漁。
杜甫,舟出江陵南浦，奉寄鄭少尹（審）,更欲投何處，飄然去此都。形骸元土木，舟楫複江湖。社稷纏妖氣，乾戈送老儒。百年同棄物，萬國儘窮途。雨洗平沙靜，天銜闊岸紆。鳴螿隨泛梗，彆燕赴秋菰。棲托難高臥，饑寒迫向隅。寂寥相喣沫，浩蕩報恩珠。溟漲鯨波動，衡陽雁影徂。南征問懸榻，東逝想乘桴。濫竊商歌聽，時憂卞泣誅。經過憶鄭驛，斟酌旅情孤。
杜甫,公安送韋二少府匡讚,逍遙公後世多賢，送爾維舟惜此筵。念我能書數字至，將詩不必萬人傳。時危兵甲黃塵裡，日短江湖白發前。古往今來皆涕淚，斷腸分手各風煙。
杜甫,留彆公安太易沙門,隱居欲就廬山遠，麗藻初逢休上人。數問舟航留製作，長開篋笥擬心神。沙村白雪仍含凍，江縣紅梅已放春。先蹋爐峰置蘭若，徐飛錫杖出風塵。第二百三十三卷
杜甫,纜船苦風，戲題四韻，奉簡鄭十三判官（泛）,楚岸朔風疾，天寒鶬鴰呼。漲沙霾草樹，舞雪渡江湖。吹帽時時落，維舟日日孤。因聲置驛外，為覓酒家壚。
杜甫,冬晚送長孫漸舍人歸州,參卿休坐幄，蕩子不還鄉。南客瀟湘外，西戎鄠杜旁。衰年傾蓋晚，費日係舟長。會麵思來劄，銷魂逐去檣。雲晴鷗更舞，風逆雁無行。匣裡雌雄劍，吹毛任選將。
杜甫,奉送二十三舅錄事之攝郴州,賢良歸盛族，吾舅儘知名。徐庶高交友，劉牢出外甥。泥塗豈珠玉，環堵但柴荊。衰老悲人世，驅馳厭甲兵。氣春江上彆，淚血渭陽情。舟鷁排風影，林烏反哺聲。永嘉多北至，句漏且南征。必見公侯複，終聞盜賊平。郴州頗涼冷，橘井尚淒清。從役何蠻貊，居官誌在行。
杜甫,石文詩,詩王本在陳芳國，九夜捫之麟篆熟，聲振扶桑享天福。
杜甫,元都壇歌寄元逸人,故人昔隱東蒙峰，已佩含景蒼精龍。故人今居子午穀，獨在陰崖結茅屋。屋前太古玄都壇，青石漠漠常風寒。子規夜啼山竹裂，王母晝下雲旗翻。知君此計成長往，芝草琅玕日應長。鐵鎖高垂不可攀，致身福地何蕭爽。
杜甫,蕃劍,致此自僻遠，又非珠玉裝。如何有奇怪，每夜吐光芒。虎氣必騰踔，龍身寧久藏。風塵苦未息，持汝奉明王。
杜甫,奉簡高三十五使君,當代論才子，如公複幾人。驊騮開道路，鷹隼出風塵。行色秋將晚，交情老更親。天涯喜相見，披豁對吾真。·198·
杜甫,石龕,熊羆哮我東，虎豹號我西。我後鬼長嘯，我前狨又啼。天寒昏無日，山遠道路迷。驅車石龕下，仲冬見虹霓。伐竹者誰子，悲歌上雲梯。為官采美箭，五歲供梁齊。苦雲直簳儘，無以充提攜。奈何漁陽騎，颯颯驚烝黎。
杜甫,楊監又出畫鷹十二扇,近時馮紹正，能畫鷙鳥樣。明公出此圖，無乃傳其狀。殊姿各獨立，清絕心有向。疾禁千裡馬，氣敵萬人將。憶昔驪山宮，冬移含元仗。天寒大羽獵，此物神俱王。當時無凡材，百中皆用壯。粉墨形似間，識者一惆悵。乾戈少暇日，真骨老崖嶂。為君除狡兔，會是翻鞲上。
杜甫,晚登瀼上堂,故躋瀼岸高，頗免崖石擁。開襟野堂豁，係馬林花動。雉堞粉如雲，山田麥無壟。春氣晚更生，江流靜猶湧。四序嬰我懷，群盜久相踵。黎民困逆節，天子渴垂拱。所思注東北，深峽轉修聳。衰老自成病，郎官未為冗。淒其望呂葛，不複夢周孔。濟世數向時，斯人各枯塚。楚星南天黑，蜀月西霧重。安得隨鳥翎，迫此懼將恐。
杜甫,種萵苣,陰陽一錯亂，驕蹇不複理。枯旱於其中，炎方慘如毀。植物半蹉跎，嘉生將已矣。雲雷欻奔命，師伯集所使。指麾赤白日，澒洞青光起。雨聲先已風，散足儘西靡。山泉落滄江，霹靂猶在耳。終朝紆颯遝，信宿罷瀟灑。堂下可以畦，呼童對經始。苣兮蔬之常，隨事藝其子。破塊數席間，荷鋤功易止。兩旬不甲坼，空惜埋泥滓。野莧迷汝來，宗生實於此。此輩豈無秋，亦蒙寒露委。翻然出地速，滋蔓戶庭毀。因知邪乾正，掩抑至冇齒。賢良雖得祿，守道不封己。擁塞敗芝蘭，眾多盛荊杞。中園陷蕭艾，老圃永為恥。登於白玉盤，藉以如霞綺。莧也無所施，胡顏入筐篚。
杜甫,銅瓶,亂後碧井廢，時清瑤殿深。銅瓶未失水，百丈有哀音。側想美人意，應非寒甃沉。蛟龍半缺落，猶得折黃金。
杜甫,暮寒,霧隱平郊樹，風含廣岸波。沉沉春色靜，慘慘暮寒多。戍鼓猶長擊，林鶯遂不歌。忽思高宴會，朱袖拂雲和。
杜甫,雙燕,旅食驚雙燕，銜泥入此堂。應同避燥濕，且複過炎涼。養子風塵際，來時道路長。今秋天地在，吾亦離殊方。
杜甫,到村,碧澗雖多雨，秋沙先少泥。蛟龍引子過，荷芰逐花低。老去參戎幕，歸來散馬蹄。稻粱須就列，榛草即相迷。蓄積思江漢，疏頑惑町畦。稍酬知己分，還入故林棲。
杜甫,季秋江村,喬木村墟古，疏籬野蔓懸。清琴將暇日，白首望霜天。登俎黃甘重，支床錦石圓。遠遊雖寂寞，難見此山川。
杜甫,從驛次草堂複至東屯二首,峽內歸田客，江邊借馬騎。非尋戴安道，似向習家池。峽險風煙僻，天寒橘柚垂。築場看斂積，一學楚人為。短景難高臥，衰年強此身。山家蒸栗暖，野飯謝麋新。世路知交薄，門庭畏客頻。牧童斯在眼，田父實為鄰。
杜甫,暫往白帝複還東屯,複作歸田去，猶殘獲稻功。築場憐穴蟻，拾穗許村童。落杵光輝白，除芒子粒紅。加餐可扶老，倉庾慰飄蓬。
杜甫,刈稻了詠懷,稻獲空雲水，川平對石門。寒風疏落木，旭日散雞豚。野哭初聞戰，樵歌稍出村。無家問消息，作客信乾坤。
杜甫,上白帝城二首,江城含變態，一上一回新。天欲今朝雨，山歸萬古春。英雄餘事業，衰邁久風塵。取醉他鄉客，相逢故國人。兵戈猶擁蜀，賦斂強輸秦。不是煩形勝，深慚畏損神。白帝空祠廟，孤雲自往來。江山城宛轉，棟宇客裴回。勇略今何在，當年亦壯哉。後人將酒肉，虛殿日塵埃。穀鳥鳴還過，林花落又開。多慚病無力，騎馬入青苔。
杜甫,鬥雞,鬥雞初賜錦，舞馬既登床。簾下宮人出，樓前禦柳長。仙遊終一閟，女樂久無香。寂寞驪山道，清秋草木黃。
杜甫,覆舟二首,巫峽盤渦曉，黔陽貢物秋。丹砂同隕石，翠羽共沉舟。羈使空斜影，龍居閟積流。篙工幸不溺，俄頃逐輕鷗。竹宮時望拜，桂館或求仙。姹女臨波日，神光照夜年。徒聞斬蛟劍，無複爨犀船。使者隨秋色，迢迢獨上天。
杜甫,晚晴吳郎見過北舍,圃畦新雨潤，愧子廢鋤來。竹杖交頭拄，柴扉隔徑開。欲棲群鳥亂，未去小童催。明日重陽酒，相迎自醱醅。
杜甫,雨四首,微雨不滑道，斷雲疏複行。紫崖奔處黑，白鳥去邊明。秋日新沾影，寒江舊落聲。柴扉臨野碓，半得搗香粳。江雨舊無時，天晴忽散絲。暮秋沾物冷，今日過雲遲。上馬迥休出，看鷗坐不辭。高軒當灩澦，潤色靜書帷。物色歲將晏，天隅人未歸。朔風鳴淅淅，寒雨下霏霏。
杜甫,大曆二年九月三十日,為客無時了，悲秋向夕終。瘴餘夔子國，霜薄楚王宮。草敵虛嵐翠，花禁冷葉紅。年年小搖落，不與故園同。
杜甫,悶,瘴癘浮三蜀，風雲暗百蠻。卷簾唯白水，隱幾亦青山。猿捷長難見，鷗輕故不還。無錢從滯客，有鏡巧催顏。
杜甫,舍弟觀歸藍田迎新婦，送示兩篇,汝去迎妻子，高秋念卻回。即今螢已亂，好與雁同來。東望西江水，南遊北戶開。卜居期靜處，會有故人杯。楚塞難為路，藍田莫滯留。衣裳判白露，鞍馬信清秋。滿峽重江水，開帆八月舟。此時同一醉，應在仲宣樓。
杜甫,陪柏中丞觀宴將士二首,極樂三軍士，誰知百戰場。無私齊綺饌，久坐密金章。醉客沾鸚鵡，佳人指鳳凰。幾時來翠節，特地引紅妝。繡段裝簷額，金花帖鼓腰。一夫先舞劍，百戲後歌樵。江樹城孤遠，雲台使寂寥。漢朝頻選將，應拜霍嫖姚。
杜甫,柳司馬至,有使歸三峽，相過問兩京。函關猶出將，渭水更屯兵。設備邯鄲道，和親邏些城。幽燕唯鳥去，商洛少人行。衰謝身何補，蕭條病轉嬰。霜天到宮闕，戀主寸心明。
杜甫,覃山人隱居,南極老人自有星，北山移文誰勒銘。征君已去獨鬆菊，哀壑無光留戶庭。予見亂離不得已，子知出處必須經。高車駟馬帶傾覆，悵望秋天虛翠屏。
杜甫,秋日寄題鄭監湖上亭三首,碧草逢春意，沅湘萬裡秋。池要山簡馬，月淨庾公樓。磨滅餘篇翰，平生一釣舟。高唐寒浪減，仿佛識昭丘。新作湖邊宅，遠聞賓客過。自須開竹徑，誰道避雲蘿。官序潘生拙，才名賈傅多。舍舟應轉地，鄰接意如何。暫阻蓬萊閣，終為江海人。揮金應物理，拖玉豈吾身。羹煮秋蓴滑，杯迎露菊新。賦詩分氣象，佳句莫頻頻。
杜甫,書堂飲既，夜複邀李尚書下馬，月下賦絕句,湖水林風相與清，殘尊下馬複同傾。久判野鶴如霜鬢，遮莫鄰雞下五更。
杜甫,江陵望幸,雄都元壯麗，望幸欻威神。地利西通蜀，天文北照秦。風煙含越鳥，舟楫控吳人。未枉周王駕，終期漢武巡。甲兵分聖旨，居守付宗臣。早發雲台仗，恩波起涸鱗。
杜甫,宴王使君宅題二首,漢主追韓信，蒼生起謝安。吾徒自漂泊，世事各艱難。逆旅招邀近，他鄉思緒寬。不材甘朽質，高臥豈泥蟠。泛愛容霜發，留歡卜夜閒。自吟詩送老，相勸酒開顏。戎馬今何地，鄉園獨舊山。江湖墮清月，酩酊任扶還。
杜甫,宿青草湖（重湖，南青草，北洞庭）,洞庭猶在目，青草續為名。宿槳依農事，郵簽報水程。寒冰爭倚薄，雲月遞微明。湖雁雙雙起，人來故北征。
杜甫,祠南夕望,百丈牽江色，孤舟泛日斜。興來猶杖屨，目斷更雲沙。山鬼迷春竹，湘娥倚暮花。湖南清絕地，萬古一長嗟。
杜甫,登白馬潭,水生春纜冇，日出野船開。宿鳥行猶去，叢花笑不來。人人傷白首，處處接金杯。莫道新知要，南征且未回。
杜甫,奉使崔都水翁下峽,無數涪江筏，鳴橈總發時。彆離終不久，宗族忍相遺。白狗黃牛峽，朝雲暮雨祠。所過頻問訊，到日自題詩。
杜甫,陪鄭公秋晚北池臨眺,北池雲水闊，華館辟秋風。獨鶴元依渚，衰荷且映空。采菱寒刺上，蹋藕野泥中。素楫分曹往，金盤小徑通。萋萋露草碧，片片晚旗紅。杯酒沾津吏，衣裳與釣翁。異方初豔菊，故裡亦高桐。搖落關山思，淹留戰伐功。嚴城殊未掩，清宴已知終。何補參卿事，歡娛到薄躬。
杜甫,哭台州鄭司戶蘇少監,故舊誰憐我，平生鄭與蘇。存亡不重見，喪亂獨前途。豪俊何人在，文章掃地無。羈遊萬裡闊，凶問一年俱。白首中原上，清秋大海隅。夜台當北鬥，泉路著東吳。得罪台州去，時危棄碩儒。移官蓬閣後，穀貴冇潛夫。流慟嗟何及，銜冤有是夫。道消詩興廢，心息酒為徒。許與才雖薄，追隨跡未拘。班揚名甚盛，嵇阮逸相須。會取君臣合，寧銓品命殊。賢良不必展，廊廟偶然趨。勝決風塵際，功安造化爐。從容拘舊學，慘澹陰符。擺落嫌疑久，哀傷誌力輸。俗依綿穀異，客對雪山孤。童稚思諸子，交朋列友於。情乖清酒送，望絕撫墳呼。瘧病餐巴水，瘡痍老蜀都。飄零迷哭處，天地日榛蕪。
杜甫,送王侍禦往東川，放生池祖席,東川詩友合，此贈怯輕為。況複傳宗近，空然惜彆離。梅花交近野，草色向平池。倘憶江邊臥，歸期願早知。
杜甫,又送,雙峰寂寂對春台，萬竹青青照客杯。細草留連侵坐軟，殘花悵望近人開。同舟昨日何由得，並馬今朝未擬回。直到綿州始分首，江邊樹裡共誰來。
杜甫,漢州王大錄事宅作,南溪老病客，相見下肩輿。近發看烏帽，催蓴煮白魚。宅中平岸水，身外滿床書。憶爾才名叔，含淒意有餘。
杜甫,閬中行,豺狼當路，無地遊從。
杜甫,對雨書懷走邀許十一簿公,東嶽雲峰起，溶溶滿太虛。震雷翻幕燕，驟雨落河魚。座對賢人酒，門聽長者車。相邀愧泥濘，騎馬到階除。
杜甫,官池春雁二首,自古稻粱多不足，至今鸂鶒亂為群。且休悵望看春水，更恐歸飛隔暮雲。青春欲儘急還鄉，紫塞寧論尚有霜。翅在雲天終不遠，力微矰繳絕須防。
杜甫,投簡梓州幕府兼韋十郎官,幕下郎官安穩無，從來不奉一行書。固知貧病人須棄，能使韋郎跡也疏。
杜甫,上卿翁請修武侯廟遺像缺落時崔卿權夔州,"大賢為政即多聞，刺史真符不必分。

尚有西郊諸葛廟，臥龍無首對江濆。

"
杜甫,李監宅二首（一作李鹽鐵）,尚覺王孫貴，豪家意頗濃。屏開金孔雀，褥隱繡芙蓉。且食雙魚美，誰看異味重。門闌多喜色，女婿近乘龍。華館春風起，高城煙霧開。雜花分戶映，嬌燕入簾回。一見能傾座，虛懷隻愛才。鹽官雖絆驥，名是漢廷來。
杜甫,杜位宅守歲,守歲阿戎家，椒盤已頌花。盍簪喧櫪馬，列炬散林鴉。四十明朝過，飛騰暮景斜。誰能更拘束，爛醉是生涯。
杜甫,曲江三章章五句,曲江蕭條秋氣高，菱荷枯折隨風濤，遊子空嗟垂二毛。白石素沙亦相蕩，哀鴻獨叫求其曹。即事非今亦非古，長歌激越梢林莽，比屋豪華固難數。吾人甘作心似灰，弟侄何傷淚如雨。自斷此生休問天，杜曲幸有桑麻田，故將移住南山邊。短衣匹馬隨李廣，看射猛虎終殘年。
杜甫,五盤,五盤雖雲險，山色佳有餘。仰淩棧道細，俯映江木疏。地僻無網罟，水清反多魚。好鳥不妄飛，野人半巢居。喜見淳樸俗，坦然心神舒。東郊尚格鬥，巨猾何時除。故鄉有弟妹，流落隨丘墟。成都萬事好，豈若歸吾廬。
杜甫,遣意二首,囀枝黃鳥近，泛渚白鷗輕。一徑野花落，孤村春水生。衰年催釀黍，細雨更移橙。漸喜交遊絕，幽居不用名。簷影微微落，津流脈脈斜。野船明細火，宿雁聚圓沙。雲掩初弦月，香傳小樹花。鄰人有美酒，稚子夜能賒。
杜甫,高楠,楠樹色冥冥，江邊一蓋青。近根開藥圃，接葉製茅亭。落景陰猶合，微風韻可聽。尋常絕醉困，臥此片時醒。
杜甫,奉酬嚴公寄題野亭之作,拾遺曾奏數行書，懶性從來水竹居。奉引濫騎沙苑馬，幽棲真釣錦江魚。謝安不倦登臨費，阮籍焉知禮法疏。枉沐旌麾出城府，草茅無徑欲教鋤。
杜甫,去秋行,去秋涪江木落時，臂槍走馬誰家兒。到今不知白骨處，部曲有去皆無歸。遂州城中漢節在，遂州城外巴人稀。戰場冤魂每夜哭，空令野營猛士悲。
杜甫,通泉縣署屋壁後薛少保畫鶴,薛公十一鶴，皆寫青田真。畫色久欲儘，蒼然猶出塵。低昂各有意，磊落如長人。佳此誌氣遠，豈惟粉墨新。萬裡不以力，群遊森會神。威遲白鳳態，非是倉庚鄰。高堂未傾覆，常得慰嘉賓。曝露牆壁外，終嗟風雨頻。赤霄有真骨，恥飲洿池津。冥冥任所往，脫略誰能馴。
杜甫,醉時歌（贈廣文館博士鄭虔）,諸公袞袞登台省，廣文先生官獨冷。甲第紛紛厭粱肉，廣文先生飯不足。先生有道出羲皇，先生有才過屈宋。德尊一代常轗軻，名垂萬古知何用。杜陵野客人更嗤，被褐短窄鬢如絲。日糴太倉五升米，時赴鄭老同襟期。得錢即相覓，沽酒不複疑。忘形到爾汝，痛飲真吾師。清夜沈沈動春酌，燈前細雨簷花落。但覺高歌有鬼神，焉知餓死填溝壑。相如逸才親滌器，子雲識字終投閣。先生早賦歸去來，石田茅屋荒蒼苔。儒術於我何有哉，孔丘盜蹠俱塵埃。不須聞此意慘愴，生前相遇且銜杯。
杜甫,奉同郭給事湯東靈湫作（驪山溫湯之東有龍湫,東山氣鴻濛，宮殿居上頭。君來必十月，樹羽臨九州。陰火煮玉泉，噴薄漲岩幽。有時浴赤日，光抱空中樓。閬風入轍跡，曠原延冥搜。沸天萬乘動，觀水百丈湫。幽靈斯可佳，王命官屬休。初聞龍用壯，擘石摧林丘。中夜窟宅改，移因風雨秋。倒懸瑤池影，屈注蒼江流。味如甘露漿，揮弄滑且柔。翠旗澹偃蹇，雲車紛少留。簫鼓蕩四溟，異香泱漭浮。鮫人獻微綃，曾祝沈豪牛。百祥奔盛明，古先莫能儔。坡陀金蝦蟆，出見蓋有由。至尊顧之笑，王母不肯收。複歸虛無底，化作長黃虯。飄飄青瑣郎，文彩珊瑚鉤。浩歌淥水曲，清絕聽者愁。
杜甫,將適吳楚，留彆章使君留後，兼幕府諸公，得,我來入蜀門，歲月亦已久。豈惟長兒童，自覺成老醜。常恐性坦率，失身為杯酒。近辭痛飲徒，折節萬夫後。昔如縱壑魚，今如喪家狗。既無遊方戀，行止複何有。相逢半新故，取彆隨薄厚。不意青草湖，扁舟落吾手。眷眷章梓州，開筵俯高柳。樓前出騎馬，帳下羅賓友。健兒簸紅旗，此樂或難朽。日車隱昆侖，鳥雀噪戶牖。波濤未足畏，三峽徒雷吼。所憂盜賊多，重見衣冠走。中原消息斷，黃屋今安否。終作適荊蠻，安排用莊叟。隨雲拜東皇，掛席上南鬥。有使即寄書，無使長回首。
杜甫,三韻三篇,高馬勿唾麵，長魚無損鱗。辱馬馬毛焦，困魚魚有神。君看磊落士，不肯易其身。蕩蕩萬斛船，影若揚白虹。起檣必椎牛，掛席集眾功。自非風動天，莫置大水中。烈士惡多門，小人自同調。名利苟可取，殺身傍權要。何當官曹清，爾輩堪一笑。
杜甫,雨二首,青山澹無姿，白露誰能數。片片水上雲，蕭蕭沙中雨。殊俗狀巢居，曾台俯風渚。佳客適萬裡，沈思情延佇。掛帆遠色外，驚浪滿吳楚。久陰蛟螭出，寇盜複幾許。空山中宵陰，微冷先枕席。回風起清曙，萬象萋已碧。落落出岫雲，渾渾倚天石。日假何道行，雨含長江白。連檣荊州船，有士荷矛戟。南防草鎮慘，沾濕赴遠役。群盜下辟山，總戎備強敵。水深雲光廓，鳴櫓各有適。漁艇息悠悠，夷歌負樵客。留滯一老翁，書時記朝夕。
杜甫,西閣二首,巫山小搖落，碧色見鬆林。百鳥各相命，孤雲無自心。層軒俯江壁，要路亦高深。朱紱猶紗帽，新詩近玉琴。功名不早立，衰病謝知音。哀世非王粲，終然學越吟。懶心似江水，日夜向滄洲。不道含香賤，其如鑷白休。經過調碧柳，蕭索倚朱樓。畢娶何時竟，消中得自由。豪華看古往，服食寄冥搜。詩儘人間興，兼須入海求。
杜甫,暮春題瀼西新賃草屋五首,久嗟三峽客，再與暮春期。百舌欲無語，繁花能幾時。穀虛雲氣薄，波亂日華遲。戰伐何由定，哀傷不在茲。此邦千樹橘，不見比封君。養拙乾戈際，全生麋鹿群。畏人江北草，旅食瀼西雲。萬裡巴渝曲，三年實飽聞。彩雲陰複白，錦樹曉來青。身世雙蓬鬢，乾坤一草亭。哀歌時自短，醉舞為誰醒。細雨荷鋤立，江猿吟翠屏。壯年學書劍，他日委泥沙。事主非無祿，浮生即有涯。高齋依藥餌，絕域改春華。喪亂丹心破，王臣未一家。欲陳濟世策，已老尚書郎。未息豺虎鬥，空慚鴛鷺行。時危人事急，風逆羽毛傷。落日悲江漢，中宵淚滿床。
杜甫,茅堂檢校收稻二首,香稻三秋末，平田百頃間。喜無多屋宇，幸不礙雲山。禦夾侵寒氣，嘗新破旅顏。紅鮮終日有，玉粒未吾慳。稻米炊能白，秋葵煮複新。誰雲滑易飽，老藉軟俱勻。種幸房州熟，苗同伊闕春。無勞映渠碗，自有色如銀。
杜甫,東屯北崦,盜賊浮生困，誅求異俗貧。空村惟見鳥，落日未逢人。步壑風吹麵，看鬆露滴身。遠山回白首，戰地有黃塵。
杜甫,上白帝城（公孫述僭位於此，自稱白帝）,城峻隨天壁，樓高更女牆。江流思夏後，風至憶襄王。老去聞悲角，人扶報夕陽。公孫初恃險，躍馬意何長。
杜甫,灩澦,灩澦既冇孤根深，西來水多愁太陰。江天漠漠鳥雙去，風雨時時龍一吟。舟人漁子歌回首，估客胡商淚滿襟。寄語舟航惡年少，休翻鹽井橫黃金。
杜甫,白帝樓,漠漠虛無裡，連連睥睨侵。樓光去日遠，峽影入江深。臘破思端綺，春歸待一金。去年梅柳意，還欲攪邊心。
杜甫,峽隘,聞說江陵府，雲沙靜眇然。白魚如切玉，朱橘不論錢。水有遠湖樹，人今何處船。青山各在眼，卻望峽中天。
杜甫,九日諸人集於林,九日明朝是，相要舊俗非。老翁難早出，賢客幸知歸。舊采黃花剩，新梳白發微。漫看年少樂，忍淚已沾衣。
杜甫,十月一日,有瘴非全歇，為冬亦不難。夜郎溪日暖，白帝峽風寒。蒸裹如千室，焦糟幸一柈。茲辰南國重，舊俗自相歡。
杜甫,憶鄭南玭,鄭南伏毒寺，瀟灑到江心。石影銜珠閣，泉聲帶玉琴。風杉曾曙倚，雲嶠憶春臨。萬裡滄浪外，龍蛇隻自深。
杜甫,懷灞上遊,悵望東陵道，平生灞上遊。春濃停野騎，夜宿敞雲樓。離彆人誰在，經過老自休。眼前今古意，江漢一歸舟。
杜甫,江雨有懷鄭典設,春雨暗暗塞峽中，早晚來自楚王宮。亂波分披已打岸，弱雲狼藉不禁風。寵光蕙葉與多碧，點注桃花舒小紅。穀口子真正憶汝，岸高瀼滑限西東。
杜甫,王十五前閣會,楚岸收新雨，春台引細風。情人來石上，鮮膾出江中。鄰舍煩書劄，肩輿強老翁。病身虛俊味，何幸飫兒童。
杜甫,寄韋有夏郎中,省郎憂病士，書信有柴胡。飲子頻通汗，懷君想報珠。親知天畔少，藥味峽中無。歸楫生衣臥，春鷗洗翅呼。猶聞上急水，早作取平途。萬裡皇華使，為僚記腐儒。
杜甫,送覃二判官,先帝弓劍遠，小臣餘此生。蹉跎病江漢，不複謁承明。餞爾白頭日，永懷丹鳳城。遲遲戀屈宋，渺渺臥荊衡。魂斷航舸失，天寒沙水清。肺肝若稍愈，亦上赤霄行。
杜甫,和江陵宋大少府暮春雨後同諸公及舍弟宴書齋,渥窪汗血種，天上麒麟兒。才士得神秀，書齋聞爾為。棣華晴雨好，彩服暮春宜。朋酒日歡會，老夫今始知。
杜甫,又作此奉衛王,西北樓成雄楚都，遠開山嶽散江湖。二儀清濁還高下，三伏炎蒸定有無。推轂幾年唯鎮靜，曳裾終日盛文儒。白頭授簡焉能賦，愧似相如為大夫。
杜甫,客舊館,陳跡隨人事，初秋彆此亭。重來梨葉赤，依舊竹林青。風幔何時卷，寒砧昨夜聲。無由出江漢，愁緒月冥冥。
杜甫,八哀詩·故右仆射相國張公九齡,相國生南紀，金璞無留礦。仙鶴下人間，獨立霜毛整。矯然江海思，複與雲路永。寂寞想土階，未遑等箕潁。上君白玉堂，倚君金華省。碣石歲崢嶸，天地日蛙黽。退食吟大庭，何心記榛梗。骨驚畏曩哲，鬒變負人境。雖蒙換蟬冠，右地恧多幸。敢忘二疏歸，痛迫蘇耽井。紫綬映暮年，荊州謝所領。庾公興不淺，黃霸鎮每靜。賓客引調同，諷詠在務屏。詩罷地有餘，篇終語清省。一陽發陰管，淑氣含公鼎。乃知君子心，用才文章境。散帙起翠螭，倚薄巫廬並。綺麗玄暉擁，箋誄任昉騁。自我一家則，未缺隻字警。千秋滄海南，名係朱鳥影。歸老守故林，戀闕悄延頸。波濤良史筆，蕪絕大庾嶺。向時禮數隔，製作難上請。再讀徐孺碑，猶思理煙艇。
杜甫,次空靈岸,沄沄逆素浪，落落展清眺。幸有舟楫遲，得儘所曆妙。空靈霞石峻，楓栝隱奔峭。青春猶無私，白日亦偏照。可使營吾居，終焉托長嘯。毒瘴未足憂，兵戈滿邊徼。向者留遺恨，恥為達人誚。回帆覬賞延，佳處領其要。
杜甫,天寶初，南曹小司寇舅於我太夫人堂下累土..,一匱功盈尺，三峰意出群。望中疑在野，幽處欲生雲。慈竹春陰覆，香爐曉勢分。惟南將獻壽，佳氣日氛氳。
杜甫,積草嶺（同穀縣界）,連峰積長陰，白日遞隱見。颼颼林響交，慘慘石狀變。山分積草嶺，路異明水縣。旅泊吾道窮，衰年歲時倦。卜居尚百裡，休駕投諸彥。邑有佳主人，情如已會麵。來書語絕妙，遠客驚深眷。食蕨不願餘，茅茨眼中見。
杜甫,發同穀縣（乾元二年十二月一日自隴右赴劍南,賢有不黔突，聖有不暖席。況我饑愚人，焉能尚安宅。始來茲山中，休駕喜地僻。奈何迫物累，一歲四行役。忡忡去絕境，杳杳更遠適。停驂龍潭雲，回首白崖石。臨岐彆數子，握手淚再滴。交情無舊深，窮老多慘戚。平生懶拙意，偶值棲遁跡。去住與願違，仰慚林間翮。
杜甫,投簡成、華兩縣諸子,赤縣官曹擁材傑，軟裘快馬當冰雪。長安苦寒誰獨悲，杜陵野老骨欲折。南山豆苗早荒穢，青門瓜地新凍裂。鄉裡兒童項領成，朝廷故舊禮數絕。自然棄擲與時異，況乃疏頑臨事拙。饑臥動即向一旬，敝裘何啻聯百結。君不見空牆日色晚，此老無聲淚垂血。
杜甫,嚴氏溪放歌行（溪在閬州東百餘裡）,天下甲馬未儘銷，豈免溝壑常漂漂。劍南歲月不可度，邊頭公卿仍獨驕。費心姑息是一役，肥肉大酒徒相要。嗚呼古人已糞土，獨覺誌士甘漁樵。況我飄轉無定所，終日戚戚忍羈旅。秋宿霜溪素月高，喜得與子長夜語。東遊西還力實倦，從此將身更何許。知子鬆根長茯苓，遲暮有意來同煮。
杜甫,冬狩行（時梓州刺史章彝兼侍禦史留後東川）,君不見東川節度兵馬雄，校獵亦似觀成功。夜發猛士三千人，清晨合圍步驟同。禽獸已斃十七八，殺聲落日回蒼穹。幕前生致九青兕，駱駝礨峞垂玄熊。東西南北百裡間，仿佛蹴踏寒山空。有鳥名鴝鵒，力不能高飛逐走蓬。肉味不足登鼎俎，何為見羈虞羅中。春蒐冬狩侯得同，使君五馬一馬驄。況今攝行大將權，號令頗有前賢風。飄然時危一老翁，十年厭見旌旗紅。喜君士卒甚整肅，為我回轡擒西戎。草中狐兔儘何益，天子不在鹹陽宮。朝廷雖無幽王禍，得不哀痛塵再蒙。嗚呼，得不哀痛塵再蒙。
杜甫,贈鄭十八賁（雲安令）,溫溫士君子，令我懷抱儘。靈芝冠眾芳，安得闕親近。遭亂意不歸，竄身跡非隱。細人尚姑息，吾子色愈謹。高懷見物理，識者安肯哂。卑飛欲何待，捷徑應未忍。示我百篇文，詩家一標準。羈離交屈宋，牢落值顏閔。水陸迷畏途，藥餌駐修軫。古人日以遠，青史字不泯。步趾詠唐虞，追隨飯葵堇。數杯資好事，異味煩縣尹。心雖在朝謁，力與願矛盾。抱病排金門，衰容豈為敏。
杜甫,寄裴施州（裴冕坐李輔國貶施州刺史）,廊廟之具裴施州，宿昔一逢無此流。金鐘大鏞在東序，冰壺玉衡懸清秋。自從相遇感多病，三歲為客寬邊愁。堯有四嶽明至理，漢二千石真分憂。幾度寄書白鹽北，苦寒贈我青羔裘。霜雪回光避錦袖，龍蛇動篋蟠銀鉤。紫衣使者辭複命，再拜故人謝佳政。將老已失子孫憂，後來況接才華盛。
杜甫,毒熱寄簡崔評事十六弟,大暑運金氣，荊揚不知秋。林下有塌翼，水中無行舟。千室但掃地，閉關人事休。老夫轉不樂，旅次兼百憂。蝮蛇暮偃蹇，空床難暗投。炎宵惡明燭，況乃懷舊丘。開襟仰內弟，執熱露白頭。束帶負芒刺，接居成阻修。何當清霜飛，會子臨江樓。載聞大易義，諷興詩家流。蘊藉異時輩，檢身非苟求。皇皇使臣體，信是德業優。楚材擇杞梓，漢苑歸驊騮。短章達我心，理為識者籌。
杜甫,贈李十五丈彆（李秘書文嶷）,峽人鳥獸居，其室附層顛。下臨不測江，中有萬裡船。多病紛倚薄，少留改歲年。絕域誰慰懷，開顏喜名賢。孤陋忝末親，等級敢比肩。人生意頗合，相與襟袂連。一日兩遣仆，三日一共筵。揚論展寸心，壯筆過飛泉。玄成美價存，子山舊業傳。不聞八尺軀，常受眾目憐。且為辛苦行，蓋被生事牽。北回白帝棹，南入黔陽天。汧公製方隅，迥出諸侯先。封內如太古，時危獨蕭然。清高金莖露，正直朱絲弦。昔在堯四嶽，今之黃潁川。於邁恨不同，所思無由宣。山深水增波，解榻秋露懸。客遊雖雲久，主要月再圓。晨集風渚亭，醉操雲嶠篇。丈夫貴知己，歡罷念歸旋。
杜甫,西閣曝日,凜冽倦玄冬，負暄嗜飛閣。羲和流德澤，顓頊愧倚薄。毛發具自和，肌膚潛沃若。太陽信深仁，衰氣欻有托。欹傾煩注眼，容易收病腳。流離木杪猿，翩躚山顛鶴。用知苦聚散，哀樂日已作。即事會賦詩，人生忽如昨。古來遭喪亂，賢聖儘蕭索。胡為將暮年，憂世心力弱。
杜甫,信行遠修水筒（引水筒）,汝性不茹葷，清靜仆夫內。秉心識本源，於事少滯礙。雲端水筒坼，林表山石碎。觸熱藉子修，通流與廚會。往來四十裡，荒險崖穀大。日曛驚未餐，貌赤愧相對。浮瓜供老病，裂餅嘗所愛。於斯答恭謹，足以殊殿最。詎要方士符，何假將軍蓋。行諸直如筆，用意崎嶇外。
杜甫,驅豎子摘蒼耳（即卷耳）,江上秋已分，林中瘴猶劇。畦丁告勞苦，無以供日夕。蓬莠獨不焦，野蔬暗泉石。卷耳況療風，童兒且時摘。侵星驅之去，爛熳任遠適。放筐亭午際，洗剝相蒙冪。登床半生熟，下箸還小益。加點瓜薤間，依稀橘奴跡。亂世誅求急，黎民糠籺窄。飽食複何心，荒哉膏粱客。富家廚肉臭，戰地骸骨白。寄語惡少年，黃金且休擲。
杜甫,狄明府（博濟。一作寄狄明府）,梁公曾孫我姨弟，不見十年官濟濟。大賢之後竟陵遲，浩蕩古今同一體。比看叔伯四十人，有才無命百寮底。今者兄弟一百人，幾人卓絕秉周禮。在汝更用文章為，長兄白眉複天啟。汝門請從曾翁說，太後當朝多巧詆。狄公執政在末年，濁河終不汙清濟。國嗣初將付諸武，公獨廷諍守丹陛。禁中決冊請房陵，前朝長老皆流涕。太宗社稷一朝正，漢官威儀重昭洗。時危始識不世才，誰謂荼苦甘如薺。汝曹又宜列土食，身使門戶多旌棨。胡為漂泊岷漢間，乾謁王侯頗曆抵。況乃山高水有波，秋風蕭蕭露泥泥。虎之饑，下巉岩，蛟之橫，出清泚。早歸來，黃土泥衣眼易眯。
杜甫,錦樹行（因篇內有錦樹二字摘以為題非正賦錦,今日苦短昨日休，歲雲暮矣增離憂。霜凋碧樹待錦樹。萬壑東逝無停留。荒戍之城石色古，東郭老人住青丘。飛書白帝營鬥粟，琴瑟幾杖柴門幽。青草萋萋儘枯死，天馬跂足隨犛牛。自古聖賢多薄命，奸雄惡少皆封侯。故國三年一消息。終南渭水寒悠悠。五陵豪貴反顛倒，鄉裡小兒狐白裘。生男墮地要膂力，一生富貴傾邦國。莫愁父母少黃金，天下風塵兒亦得。
杜甫,寄薛三郎中（據）,人生無賢愚，飄颻若埃塵。自非得神仙，誰免危其身。與子俱白頭，役役常苦辛。雖為尚書郎，不及村野人。憶昔村野人，其樂難具陳。藹藹桑麻交，公侯為等倫。天未厭戎馬，我輩本常貧。子尚客荊州，我亦滯江濱。峽中一臥病，瘧癘終冬春。春複加肺氣，此病蓋有因。早歲與蘇鄭，痛飲情相親。二公化為土，嗜酒不失真。餘今委修短，豈得恨命屯。聞子心甚壯，所過信席珍。上馬不用扶，每扶必怒嗔。賦詩賓客間，揮灑動八垠。乃知蓋代手，才力老益神。青草洞庭湖，東浮滄海漘。君山可避暑，況足采白蘋。子豈無扁舟，往複江漢津。我未下瞿塘，空念禹功勤。聽說鬆門峽，吐藥攬衣巾。高秋卻束帶，鼓枻視青旻。鳳池日澄碧，濟濟多士新。餘病不能起，健者勿逡巡。上有明哲君，下有行化臣。
杜甫,大覺高僧蘭若（和尚去冬往湖南）,"巫山不見廬山遠，鬆林蘭若秋風晚。一老猶鳴日暮鐘，

諸僧尚乞齋時飯。香爐峰色隱晴湖，種杏仙家近白榆。

飛錫去年啼邑子，獻花何日許門徒。

"
杜甫,宿鑿石浦（浦在湘潭縣西）,早宿賓從勞，仲春江山麗。飄風過無時，舟楫敢不係。回塘澹暮色，日冇眾星嘒。缺月殊未生，青燈死分翳。窮途多俊異，亂世少恩惠。鄙夫亦放蕩，草草頻卒歲。斯文憂患餘，聖哲垂彖係。
杜甫,宿花石戍（長沙有淥口、花石二戍）,午辭空靈岑，夕得花石戍。岸疏開辟水，木雜今古樹。地蒸南風盛，春熱西日暮。四序本平分，氣候何回互。茫茫天造間，理亂豈恒數。係舟盤藤輪，策杖古樵路。罷人不在村，野圃泉自注。柴扉雖蕪冇，農器尚牢固。山東殘逆氣，吳楚守王度。誰能扣君門，下令減征賦。
杜甫,奉送魏六丈佑少府之交廣,賢豪讚經綸，功成空名垂。子孫不振耀，曆代皆有之。鄭公四葉孫，長大常苦饑。眾中見毛骨，猶是麒麟兒。磊落貞觀事，致君樸直詞。家聲蓋六合，行色何其微。遇我蒼梧陰，忽驚會麵稀。議論有餘地，公侯來未遲。虛思黃金貴，自笑青雲期。長卿久病渴，武帝元同時。季子黑貂敝，得無妻嫂欺。尚為諸侯客，獨屈州縣卑。南遊炎海甸，浩蕩從此辭。窮途仗神道，世亂輕土宜。解帆歲雲暮，可與春風歸。出入朱門家，華屋刻蛟螭。玉食亞王者，樂張遊子悲。侍婢豔傾城，綃綺輕霧霏。掌中琥珀鐘，行酒雙逶迤。新歡繼明燭，梁棟星辰飛。兩情顧盼合，珠碧贈於斯。上貴見肝膽，下貴不相疑。心事披寫間，氣酣達所為。錯揮鐵如意，莫避珊瑚枝。始兼逸邁興，終慎賓主儀。戎馬暗天宇，嗚呼生彆離。
杜甫,奉贈李八丈判官（曛）,我丈時英特，宗枝神堯後。珊瑚市則無，騄驥人得有。早年見標格，秀氣衝星鬥。事業富清機，官曹正獨守。頃來樹嘉政，皆已傳眾口。艱難體貴安，冗長吾敢取。區區猶曆試，炯炯更持久。討論實解頤，操割紛應手。篋書積諷諫，宮闕限奔走。入幕未展材，秉鈞孰為偶。所親問淹泊，泛愛惜衰朽。垂白亂南翁，委身希北叟。真成窮轍鮒，或似喪家狗。秋枯洞庭石，風颯長沙柳。高興激荊衡，知音為回首。
杜甫,崔駙馬山亭宴集（京城東有崔惠童駙馬山池）,蕭史幽棲地，林間蹋鳳毛。洑流何處入，亂石閉門高。客醉揮金碗，詩成得繡袍。清秋多宴會，終日困香醪。
杜甫,奉送郭中丞兼太仆卿充隴右節度使三十韻（郭,詔發西山將，秋屯隴右兵。淒涼餘部曲，燀赫舊家聲。雕鶚乘時去，驊騮顧主鳴。艱難須上策，容易即前程。斜日當軒蓋，高風卷旆旌。鬆悲天水冷，沙亂雪山清。和虜猶懷惠，防邊不敢驚。古來於異域，鎮靜示專征。燕薊奔封豕，周秦觸駭鯨。中原何慘黷，餘孽尚縱橫。箭入昭陽殿，笳吟細柳營。內人紅袖泣，王子白衣行。宸極祅星動，園陵殺氣平。空餘金碗出，無複穗帷輕。毀廟天飛雨，焚宮火徹明。罘罳朝共落，棆桷夜同傾。三月師逾整，群胡勢就烹。瘡痍親接戰，勇決冠垂成。妙譽期元宰，殊恩且列卿。幾時回節鉞，戮力掃欃槍。圭竇三千士，雲梯七十城。恥非齊說客，隻似魯諸生。通籍微班忝，周行獨坐榮。隨肩趨漏刻，短發寄簪纓。徑欲依劉表，還疑厭禰衡。漸衰那此彆，忍淚獨含情。廢邑狐狸語，空村虎豹爭。人頻墜塗炭，公豈忘精誠。元帥調新律，前軍壓舊京。安邊仍扈從，莫作後功名。
杜甫,留彆賈嚴二閣老兩院補闕（得雲字）,田園須暫往，戎馬惜離群。去遠留詩彆，愁多任酒醺。一秋常苦雨，今日始無雲。山路時吹角，那堪處處聞。
杜甫,宣政殿退朝晚出左掖（掖門在兩旁如人之臂掖,天門日射黃金榜，春殿晴曛赤羽旗。宮草微微承委佩，爐煙細細駐遊絲。雲近蓬萊常好色，雪殘鳷鵲亦多時。侍臣緩步歸青瑣，退食從容出每遲。
杜甫,宿讚公房（京中大雲寺主謫此安置）,杖錫何來此，秋風已颯然。雨荒深院菊，霜倒半池蓮。放逐寧違性，虛空不離禪。相逢成夜宿，隴月向人圓。
杜甫,雨晴（一作秋霽）,天水秋雲薄，從西萬裡風。今朝好晴景，久雨不妨農。塞柳行疏翠，山梨結小紅。胡笳樓上發，一雁入高空。
杜甫,夕烽,夕烽來不近，每日報平安。塞上傳光小，雲邊落點殘。照秦通警急，過隴自艱難。聞道蓬萊殿，千門立馬看。
杜甫,送人從軍（時有吐蕃之役）,弱水應無地，陽關已近天。今君渡沙磧，累月斷人煙。好武寧論命，封侯不計年。馬寒防失道，雪冇錦鞍韉。
杜甫,示侄佐（佐草堂在東柯穀）,多病秋風落，君來慰眼前。自聞茅屋趣，隻想竹林眠。滿穀山雲起，侵籬澗水懸。嗣宗諸子侄，早覺仲容賢。
杜甫,寄彭州高三十五使君適、虢州岑二十七長史,故人何寂寞，今我獨淒涼。老去才難儘，秋來興甚長。物情尤可見，辭客未能忘。海內知名士，雲端各異方。高岑殊緩步，沈鮑得同行。意愜關飛動，篇終接混茫。舉天悲富駱，近代惜盧王。似爾官仍貴，前賢命可傷。諸侯非棄擲，半刺已翱翔。詩好幾時見，書成無信將。男兒行處是，客子鬥身強。羈旅推賢聖，沈綿抵咎殃。三年猶瘧疾，一鬼不銷亡。隔日搜脂髓，增寒抱雪霜。徒然潛隙地，有靦屢鮮妝。何太龍鐘極，於今出處妨。無錢居帝裡，儘室在邊疆。劉表雖遺恨，龐公至死藏。心微傍魚鳥，肉瘦怯豺狼。隴草蕭蕭白，洮雲片片黃。彭門劍閣外，虢略鼎湖旁。荊玉簪頭冷，巴箋染翰光。烏麻蒸續曬，丹橘露應嘗。豈異神仙宅，俱兼山水鄉。竹齋燒藥灶，花嶼讀書床。更得清新否，遙知對屬忙。舊官寧改漢，淳俗本歸唐。濟世宜公等，安貧亦士常。蚩尤終戮辱，胡羯漫猖狂。會待襖氛靜，論文暫裹糧。
杜甫,寄嶽州賈司馬六丈、巴州嚴八使君兩閣老五十韻,衡嶽啼猿裡，巴州鳥道邊。故人俱不利，謫宦兩悠然。開辟乾坤正，榮枯雨露偏。長沙才子遠，釣瀨客星懸。憶昨趨行殿，殷憂捧禦筵。討胡愁李廣，奉使待張騫。無複雲台仗，虛修水戰船。蒼茫城七十，流落劍三千。畫角吹秦晉，旄頭俯澗瀍。小儒輕董卓，有識笑苻堅。浪作禽填海，那將血射天。萬方思助順，一鼓氣無前。陰散陳倉北，晴熏太白巔。亂麻屍積衛，破竹勢臨燕。法駕還雙闕，王師下八川。此時沾奉引，佳氣拂周旋。貔虎開金甲，麒麟受玉鞭。侍臣諳入仗，廄馬解登仙。花動朱樓雪，城凝碧樹煙。衣冠心慘愴，故老淚潺湲。哭廟悲風急，朝正霽景鮮。月分梁漢米，春得水衡錢。內蕊繁於纈，宮莎軟勝綿。恩榮同拜手，出入最隨肩。晚著華堂醉，寒重繡被眠。轡齊兼秉燭，書枉滿懷箋。每覺升元輔，深期列大賢。秉鈞方咫尺，铩翮再聯翩。禁掖朋從改，微班性命全。青蒲甘受戮，白發竟誰憐。弟子貧原憲，諸生老伏虔。師資謙未達，鄉黨敬何先。舊好腸堪斷，新愁眼欲穿。翠乾危棧竹，紅膩小湖蓮。賈筆論孤憤，嚴詩賦幾篇。定知深意苦，莫使眾人傳。貝錦無停織，朱絲有斷弦。浦鷗防碎首，霜鶻不空拳。地僻昏炎瘴，山稠隘石泉。且將棋度日，應用酒為年。典郡終微眇，治中實棄捐。安排求傲吏，比興展歸田。去去才難得，蒼蒼理又玄。古人稱逝矣，吾道卜終焉。隴外翻投跡，漁陽複控弦。笑為妻子累，甘與歲時遷。親故行稀少，兵戈動接聯。他鄉饒夢寐，失侶自屯邅。多病加淹泊，長吟阻靜便。如公儘雄俊，誌在必騰鶱。
杜甫,寄楊五桂州譚（因州參軍段子之任）,五嶺皆炎熱，宜人獨桂林。梅花萬裡外，雪片一冬深。聞此寬相憶，為邦複好音。江邊送孫楚，遠附白頭吟。
杜甫,和裴迪登新津寺寄王侍郎（王時牧蜀）,何限倚山木，吟詩秋葉黃。蟬聲集古寺，鳥影度寒塘。風物悲遊子，登臨憶侍郎。老夫貪佛日，隨意宿僧房。
杜甫,所思（得台州鄭司戶虔消息）,鄭老身仍竄，台州信所傳。為農山澗曲，臥病海雲邊。世已疏儒素，人猶乞酒錢。徒勞望牛鬥，無計劚龍泉。
杜甫,不見（近無李白消息）,不見李生久，佯狂真可哀。世人皆欲殺，吾意獨憐才。敏捷詩千首，飄零酒一杯。匡山讀書處，頭白好歸來。
杜甫,涪江泛舟送韋班歸京（得山字）,追餞同舟日，傷春一水間。飄零為客久，衰老羨君還。花遠重重樹，雲輕處處山。天涯故人少，更益鬢毛斑。
杜甫,郪城西原送李判官兄、武判官弟赴成都府,憑高送所親，久坐惜芳辰。遠水非無浪，他山自有春。野花隨處發，官柳著行新。天際傷愁彆，離筵何太頻。
杜甫,望兜率寺,樹密當山徑，江深隔寺門。霏霏雲氣重，閃閃浪花翻。不複知天大，空餘見佛尊。時應清盥罷，隨喜給孤園。
杜甫,陪李梓州、王閬州、蘇遂州、李果州四使君登,春日無人境，虛空不住天。鶯花隨世界，樓閣寄山巔。遲暮身何得，登臨意惘然。誰能解金印，瀟灑共安禪。
杜甫,送何侍禦歸朝（李梓州泛舟筵上作）,舟楫諸侯餞，車輿使者歸。山花相映發，水鳥自孤飛。春日垂霜鬢，天隅把繡衣。故人從此去，寥落寸心違。
杜甫,江亭送眉州辛彆駕升之（得蕪字）,柳影含雲幕，江波近酒壺。異方驚會麵，終宴惜征途。沙晚低風蝶，天晴喜浴鳧。彆離傷老大，意緒日荒蕪。
杜甫,陪章留後侍禦宴南樓（得風字）,絕域長夏晚，茲樓清宴同。朝廷燒棧北，鼓角滿天東。屢食將軍第，仍騎禦史驄。本無丹灶術，那免白頭翁。寇盜狂歌外，形骸痛飲中。野雲低渡水，簷雨細隨風。出號江城黑，題詩蠟炬紅。此身醒複醉，不擬哭途窮。
杜甫,台上（得涼字）,改席台能迥，留門月複光。雲行遺暑濕，山穀進風涼。老去一杯足，誰憐屢舞長。何須把官燭，似惱鬢毛蒼。
杜甫,送王十五判官扶侍還黔中（得開字）,大家東征逐子回，風生洲渚錦帆開。青青竹筍迎船出，日日江魚入饌來。離彆不堪無限意，艱危深仗濟時才。黔陽信使應稀少，莫怪頻頻勸酒杯。
杜甫,警急（時高公適領西川節度）,才名舊楚將，妙略擁兵機。玉壘雖傳檄，鬆州會解圍。和親知拙計，公主漫無歸。青海今誰得，西戎實飽飛。
杜甫,章梓州橘亭餞成都竇少尹（得涼字）,秋日野亭千橘香，玉盤錦席高雲涼。主人送客何所作，行酒賦詩殊未央。衰老應為難離彆，賢聲此去有輝光。預傳籍籍新京尹，青史無勞數趙張。
杜甫,薄暮,江水長流地，山雲薄暮時。寒花隱亂草，宿鳥擇深枝。舊國見何日，高秋心苦悲。人生不再好，鬢發白成絲。
杜甫,城上（一作空城）,草滿巴西綠，空城白日長。風吹花片片，春動水茫茫。八駿隨天子，群臣從武皇。遙聞出巡守，早晚遍遐荒。
杜甫,傷春五首（巴閬僻遠傷春罷始知春前已收宮闕,天下兵雖滿，春光日自濃。西京疲百戰，北闕任群凶。關塞三千裡，煙花一萬重。蒙塵清路急，禦宿且誰供。殷複前王道，周遷舊國容。蓬萊足雲氣，應合總從龍。鶯入新年語，花開滿故枝。天青風卷幔，草碧水通池。牢落官軍速，蕭條萬事危。鬢毛元自白，淚點向來垂。不是無兄弟，其如有彆離。巴山春色靜，北望轉逶迤。日月還相鬥，星辰屢合圍。不成誅執法，焉得變危機。大角纏兵氣，鉤陳出帝畿。煙塵昏禦道，耆舊把天衣。行在諸軍闕，來朝大將稀。賢多隱屠釣，王肯載同歸。再有朝廷亂，難知消息真。近傳王在洛，複道使歸秦。奪馬悲公主，登車泣貴嬪。蕭關迷北上，滄海欲東巡。敢料安危體，猶多老大臣。豈無嵇紹血，沾灑屬車塵。聞說初東幸，孤兒卻走多。難分太倉粟，競棄魯陽戈。胡虜登前殿，王公出禦河。得無中夜舞，誰憶大風歌。春色生烽燧，幽人泣薜蘿。君臣重修德，猶足見時和。
杜甫,奉寄高常侍（一作寄高三十五大夫）,汶上相逢年頗多，飛騰無那故人何。總戎楚蜀應全未，方駕曹劉不啻過。今日朝廷須汲黯，中原將帥憶廉頗。天涯春色催遲暮，彆淚遙添錦水波。
杜甫,奉寄彆馬巴州（時甫除京兆功曹在東川）,勳業終歸馬伏波，功曹非複漢蕭何。扁舟係纜沙邊久，南國浮雲水上多。獨把魚竿終遠去，難隨鳥翼一相過。知君未愛春湖色，興在驪駒白玉珂。
杜甫,玉台觀（滕王造）,中天積翠玉台遙，上帝高居絳節朝。遂有馮夷來擊鼓，始知嬴女善吹簫。江光隱見黿鼉窟，石勢參差烏鵲橋。更肯紅顏生羽翼，便應黃發老漁樵。
杜甫,倚杖（鹽亭縣作）,看花雖郭內，倚杖即溪邊。山縣早休市，江橋春聚船。狎鷗輕白浪，歸雁喜青天。物色兼生意，淒涼憶去年。
杜甫,陪王漢州留杜綿州泛房公西湖（房琯刺漢州時,舊相恩追後，春池賞不稀。闕庭分未到，舟楫有光輝。豉化蓴絲熟，刀鳴鱠縷飛。使君雙皂蓋，灘淺正相依。
杜甫,舟前小鵝兒（漢州城西北角官池作官池即房公,鵝兒黃似酒，對酒愛新鵝。引頸嗔船逼，無行亂眼多。翅開遭宿雨，力小困滄波。客散層城暮，狐狸奈若何。
杜甫,嚴鄭公階下新鬆（得沾字）,弱質豈自負，移根方爾瞻。細聲聞玉帳，疏翠近珠簾。未見紫煙集，虛蒙清露沾。何當一百丈，欹蓋擁高簷。
杜甫,嚴鄭公宅同詠竹（得香字）,綠竹半含籜，新梢才出牆。色侵書帙晚，陰過酒樽涼。雨洗娟娟淨，風吹細細香。但令無剪伐，會見拂雲長。
杜甫,奉觀嚴鄭公廳事岷山沱江畫圖十韻（得忘字）,沱水流中座，岷山到此堂。白波吹粉壁，青嶂插雕梁。直訝杉鬆冷，兼疑菱荇香。雪雲虛點綴，沙草得微茫。嶺雁隨毫末，川蜺飲練光。霏紅洲蕊亂，拂黛石蘿長。暗穀非關雨，丹楓不為霜。秋成玄圃外，景物洞庭旁。繪事功殊絕，幽襟興激昂。從來謝太傅，丘壑道難忘。
杜甫,晚秋陪嚴鄭公摩訶池泛舟（得溪字。池在張儀,湍駛風醒酒，船回霧起堤。高城秋自落，雜樹晚相迷。坐觸鴛鴦起，巢傾翡翠低。莫須驚白鷺，為伴宿清溪。
杜甫,撥悶（一作贈嚴二彆駕）,聞道雲安麹米春，才傾一盞即醺人。乘舟取醉非難事，下峽消愁定幾巡。長年三老遙憐汝，棙柁開頭捷有神。已辦青錢防雇直，當令美味入吾唇。
杜甫,聞高常侍亡（忠州作）,歸朝不相見，蜀使忽傳亡。虛曆金華省，何殊地下郎。致君丹檻折，哭友白雲長。獨步詩名在，隻令故舊傷。
杜甫,禹廟（此忠州臨江縣禹祠也）,禹廟空山裡，秋風落日斜。荒庭垂橘柚，古屋畫龍蛇。雲氣生虛壁，江聲走白沙。早知乘四載，疏鑿控三巴。
杜甫,寄岑嘉州（州據蜀江外）,不見故人十年餘，不道故人無素書。願逢顏色關塞遠，豈意出守江城居。外江三峽且相接，鬥酒新詩終日疏。謝脁每篇堪諷誦，馮唐已老聽吹噓。泊船秋夜經春草，伏枕青楓限玉除。眼前所寄選何物，贈子雲安雙鯉魚。
杜甫,船下夔州郭宿，雨濕不得上岸，彆王十二判官,依沙宿舸船，石瀨月娟娟。風起春燈亂，江鳴夜雨懸。晨鐘雲外濕，勝地石堂煙。柔櫓輕鷗外，含淒覺汝賢。
杜甫,宿江邊閣（即後西閣）,暝色延山徑，高齋次水門。薄雲岩際宿，孤月浪中翻。鸛鶴追飛靜，豺狼得食喧。不眠憂戰伐，無力正乾坤。
杜甫,西閣口號（呈元二十一）,山木抱雲稠，寒江繞上頭。雪崖才變石，風幔不依樓。社稷堪流涕，安危在運籌。看君話王室，感動幾銷憂。
杜甫,西閣雨望,樓雨沾雲幔，山寒著水城。徑添沙麵出，湍減石棱生。菊蕊淒疏放，鬆林駐遠情。滂沱朱檻濕，萬慮傍簷楹。
杜甫,武侯廟（廟在白帝西郊）,遺廟丹青落，空山草木長。猶聞辭後主，不複臥南陽。
杜甫,謁先主廟（劉昭烈廟在奉節縣東六裡）,慘淡風雲會，乘時各有人。力侔分社稷，誌屈偃經綸。複漢留長策，中原仗老臣。雜耕心未已，歐血事酸辛。霸氣西南歇，雄圖曆數屯。錦江元過楚，劍閣複通秦。舊俗存祠廟，空山立鬼神。虛簷交鳥道，枯木半龍鱗。竹送清溪月，苔移玉座春。閭閻兒女換，歌舞歲時新。絕域歸舟遠，荒城係馬頻。如何對搖落，況乃久風塵。孰與關張並，功臨耿鄧親。應天才不小，得士契無鄰。遲暮堪帷幄，飄零且釣緡。向來憂國淚，寂寞灑衣巾。
杜甫,白鹽山（白鹽崖高千餘丈，在州城東十七裡）,卓立群峰外，蟠根積水邊。他皆任厚地，爾獨近高天。白榜千家邑，清秋萬估船。詞人取佳句，刻畫竟誰傳。
杜甫,白帝城樓,江度寒山閣，城高絕塞樓。翠屏宜晚對，白穀會深遊。急急能鳴雁，輕輕不下鷗。彝陵春色起，漸擬放扁舟。
杜甫,陪諸公上白帝城宴越公堂之作（越公楊素所建,此堂存古製，城上俯江郊。落構垂雲雨，荒階蔓草茅。柱穿蜂溜蜜，棧缺燕添巢。坐接春杯氣，心傷豔蕊梢。英靈如過隙，宴衎願投膠。莫問東流水，生涯未即拋。
杜甫,峽口二首,峽口大江間，西南控百蠻。城欹連粉堞，岸斷更青山。開辟多天險，防隅一水關。亂離聞鼓角，秋氣動衰顏。時清關失險，世亂戟如林。去矣英雄事，荒哉割據心。蘆花留客晚，楓樹坐猿深。疲苶煩親故，諸侯數賜金。
杜甫,夔府書懷四十韻,昔罷河西尉，初興薊北師。不才名位晚，敢恨省郎遲。扈聖崆峒日，端居灩澦時。萍流仍汲引，樗散尚恩慈。遂阻雲台宿，常懷湛露詩。翠華森遠矣，白首颯淒其。拙被林泉滯，生逢酒賦欺。文園終寂寞，漢閣自磷緇。病隔君臣議，慚紆德澤私。揚鑣驚主辱，拔劍撥年衰。社稷經綸地，風雲際會期。血流紛在眼，涕灑亂交頤。四瀆樓船泛，中原鼓角悲。賊壕連白翟，戰瓦落丹墀。先帝嚴靈寢，宗臣切受遺。恒山猶突騎，遼海競張旗。田父嗟膠漆，行人避蒺藜。總戎存大體，降將飾卑詞。楚貢何年絕，堯封舊俗疑。長籲翻北寇，一望卷西夷。不必陪玄圃，超然待具茨。凶兵鑄農器，講殿辟書帷。廟算高難測，天憂實在茲。形容真潦倒，答效莫支持。使者分王命，群公各典司。恐乖均賦斂，不似問瘡痍。萬裡煩供給，孤城最怨思。綠林寧小患，雲夢欲難追。即事須嘗膽，蒼生可察眉。議堂猶集鳳，正觀是元龜。處處喧飛檄，家家急競錐。蕭車安不定，蜀使下何之。釣瀨疏墳籍，耕岩進弈棋。地蒸餘破扇，冬暖更纖絺。豺遘哀登楚，麟傷泣象尼。衣冠迷適越，藻繪憶遊睢。賞月延秋桂，傾陽逐露葵。大庭終反樸，京觀且僵屍。高枕虛眠晝，哀歌欲和誰。南宮載勳業，凡百慎交綏。
杜甫,鸚鵡（一作翦羽）,鸚鵡含愁思，聰明憶彆離。翠衿渾短儘，紅觜漫多知。未有開籠日，空殘舊宿枝。世人憐複損，何用羽毛奇。
杜甫,垂白（一作白首）,垂白馮唐老，清秋宋玉悲。江喧長少睡，樓迥獨移時。多難身何補，無家病不辭。甘從千日醉，未許七哀詩。
杜甫,孟氏（集有過孟十二倉曹十四主簿兄弟詩）,孟氏好兄弟，養親唯小園。承顏胝手足，坐客強盤飧。負米力葵外，讀書秋樹根。卜鄰慚近舍，訓子學誰門。
杜甫,吾宗（衛倉曹崇簡）,吾宗老孫子，質樸古人風。耕鑿安時論，衣冠與世同。在家常早起，憂國願年豐。語及君臣際，經書滿腹中。
杜甫,冬深（一作即日）,花葉隨天意，江溪共石根。早霞隨類影，寒水各依痕。易下楊朱淚，難招楚客魂。風濤暮不穩，舍棹宿誰門。
杜甫,夜（一作秋夜客舍）,露下天高秋水清，空山獨夜旅魂驚。疏燈自照孤帆宿，新月猶懸雙杵鳴。南菊再逢人臥病，北書不至雁無情。步蟾倚杖看牛鬥，銀漢遙應接鳳城。
杜甫,熟食日示宗文、宗武,消渴遊江漢，羈棲尚甲兵。幾年逢熟食，萬裡逼清明。鬆柏邛山路，風花白帝城。汝曹催我老，回首淚縱橫。
杜甫,覽物（一作峽中覽物）,曾為掾吏趨三輔，憶在潼關詩興多。巫峽忽如瞻華嶽，蜀江猶似見黃河。舟中得病移衾枕，洞口經春長薜蘿。形勝有餘風土惡，幾時回首一高歌。
杜甫,愁（強戲為吳體）,江草日日喚愁生，巫峽泠泠非世情。盤渦鷺浴底心性，獨樹花發自分明。十年戎馬暗萬國，異域賓客老孤城。渭水秦山得見否，人經罷病虎縱橫。
杜甫,即事（一作天畔）,天畔群山孤草亭，江中風浪雨冥冥。一雙白魚不受釣，三寸黃甘猶自青。多病馬卿無日起，窮途阮籍幾時醒。未聞細柳散金甲，腸斷秦川流濁涇。
杜甫,季秋蘇五弟纓江樓夜宴崔十三評事、韋少府侄,峽險江驚急，樓高月迥明。一時今夕會，萬裡故鄉情。星落黃姑渚，秋辭白帝城。老人因酒病，堅坐看君傾。明月生長好，浮雲薄漸遮。悠悠照邊塞，悄悄憶京華。清動杯中物，高隨海上查。不眠瞻白兔，百過落烏紗。對月那無酒，登樓況有江。聽歌驚白鬢，笑舞拓秋窗。尊蟻添相續，沙鷗並一雙。儘憐君醉倒，更覺片心降。
杜甫,戲寄崔評事表侄、蘇五表弟、韋大少府諸侄,隱豹深愁雨，潛龍故起雲。泥多仍徑曲，心醉阻賢群。忍待江山麗，還披鮑謝文。高樓憶疏豁，秋興坐氛氳。
杜甫,彆崔潩因寄薛據、孟雲卿（內弟潩赴湖南幕職,誌士惜妄動，知深難固辭。如何久磨礪，但取不磷緇。夙夜聽憂主，飛騰急濟時。荊州過薛孟，為報欲論詩。
杜甫,寄杜位（頃者與位同在故嚴尚書幕）,寒日經簷短，窮猿失木悲。峽中為客恨，江上憶君時。天地身何在，風塵病敢辭。封書兩行淚，沾灑裛新詩。
杜甫,彆蘇徯（赴湖南幕）,故人有遊子，棄擲傍天隅。他日憐才命，居然屈壯圖。十年猶塌翼，絕倒為驚籲。消渴今如在，提攜愧老夫。豈知台閣舊，先拂鳳凰雛。得實翻蒼竹，棲枝把翠梧。北辰當宇宙，南嶽據江湖。國帶風塵色，兵張虎豹符。數論封內事，揮發府中趨。贈爾秦人策，莫鞭轅下駒。
杜甫,奉漢中王手劄報韋侍禦、蕭尊師亡,秋日蕭韋逝，淮王報峽中。少年疑柱史，多術怪仙公。不但時人惜，隻應吾道窮。一哀侵疾病，相識自兒童。處處鄰家笛，飄飄客子蓬。強吟懷舊賦，已作白頭翁。
杜甫,孤雁（一作後飛雁）,孤雁不飲啄，飛鳴聲念群。誰憐一片影，相失萬重雲。望儘似猶見，哀多如更聞。野鴉無意緒，鳴噪自紛紛。
杜甫,玉腕騮（江陵節度衛公馬也）,聞說荊南馬，尚書玉腕騮。頓驂飄赤汗，跼蹐顧長楸。胡虜三年入，乾坤一戰收。舉鞭如有問，欲伴習池遊。
杜甫,遠懷舍弟穎、觀等,陽翟空知處，荊南近得書。積年仍遠彆，多難不安居。江漢春風起，冰霜昨夜除。雲天猶錯莫，花萼尚蕭疏。對酒都疑夢，吟詩正憶渠。舊時元日會，鄉黨羨吾廬。
杜甫,春夜峽州田侍禦長史津亭留宴（得筵字）,北鬥三更席，西江萬裡船。杖藜登水榭，揮翰宿春天。白發煩多酒，明星惜此筵。始知雲雨峽，忽儘下牢邊。
杜甫,乘雨入行軍六弟宅,曙角淩雲罷，春城帶雨長。水花分塹弱，巢燕得泥忙。令弟雄軍佐，凡才汙省郎。萍漂忍流涕，衰颯近中堂。
杜甫,宴胡侍禦書堂（李尚書之芳、鄭秘監審同集歸,江湖春欲暮，牆宇日猶微。暗暗春籍滿，輕輕花絮飛。翰林名有素，墨客興無違。今夜文星動，吾儕醉不歸。
杜甫,暮春陪李尚書、李中丞過鄭監湖亭泛舟（得過,海內文章伯，湖邊意緒多。玉尊移晚興，桂楫帶酣歌。春日繁魚鳥，江天足芰荷。鄭莊賓客地，衰白遠來過。
杜甫,夏日楊長寧宅送崔侍禦、常正字入京（得深字,醉酒揚雄宅，升堂子賤琴。不堪垂老鬢，還對欲分襟。天地西江遠，星辰北鬥深。烏台俯麟閣，長夏白頭吟。
杜甫,多病執熱奉懷李尚書（之芳）,衰年正苦病侵淩，首夏何須氣鬱蒸。大水淼茫炎海接，奇峰硉兀火雲升。思沾道暍黃梅雨，敢望宮恩玉井冰。不是尚書期不顧，山陰野雪興難乘。
杜甫,江陵節度陽城郡王新樓成王請嚴侍禦判官賦七,樓上炎天冰雪生，高飛燕雀賀新成。碧窗宿霧濛濛濕，朱栱浮雲細細輕。杖鉞褰帷瞻具美，投壺散帙有餘清。自公多暇延參佐，江漢風流萬古情。
杜甫,官亭夕坐戲簡顏十少府,南國調寒杵，西江浸日車。客愁連蟋蟀，亭古帶蒹葭。不返青絲鞚，虛燒夜燭花。老翁須地主，細細酌流霞。
杜甫,哭李尚書（之芳）,漳濱與蒿裡，逝水竟同年。欲掛留徐劍，猶回憶戴船。相知成白首，此彆間黃泉。風雨嗟何及，江湖涕泫然。修文將管輅，奉使失張騫。史閣行人在，詩家秀句傳。客亭鞍馬絕，旅櫬網蟲懸。複魄昭丘遠，歸魂素滻偏。樵蘇封葬地，喉舌罷朝天。秋色凋春草，王孫若個邊。
杜甫,曉發公安（數月憩息此縣）,北城擊柝複欲罷，東方明星亦不遲。鄰雞野哭如昨日，物色生態能幾時，舟楫眇然自此去，江湖遠適無前期。出門轉眄已陳跡，藥餌扶吾隨所之。
杜甫,宿白沙驛（初過湖南五裡）,水宿仍餘照，人煙複此亭。驛邊沙舊白，湖外草新青。萬象皆春氣，孤槎自客星。隨波無限月，的的近南溟。
杜甫,湘夫人祠（即黃陵廟）,肅肅湘妃廟，空牆碧水春。蟲書玉佩蘚，燕舞翠帷塵。晚泊登汀樹，微馨借渚蘋。蒼梧恨不儘，染淚在叢筠。
杜甫,入喬口（長沙北界）,漠漠舊京遠，遲遲歸路賒。殘年傍水國，落日對春華。樹蜜早蜂亂，江泥輕燕斜。賈生骨已朽，淒惻近長沙。
杜甫,銅官渚守風（渚在寧鄉縣）,不夜楚帆落，避風湘渚間。水耕先浸草，春火更燒山。早泊雲物晦，逆行波浪慳。飛來雙白鶴，過去杳難攀。
杜甫,北風（新康江口信宿方行）,春生南國瘴，氣待北風蘇。向晚霾殘日，初宵鼓大爐。爽攜卑濕地，聲拔洞庭湖。萬裡魚龍伏，三更鳥獸呼。滌除貪破浪，愁絕付摧枯。執熱沉沉在，淩寒往往須。且知寬疾肺，不敢恨危途。再宿煩舟子，衰容問仆夫。今晨非盛怒，便道即長驅。隱幾看帆席，雲州湧坐隅。
杜甫,雙楓浦（在瀏陽縣）,輟棹青楓浦，雙楓舊已摧。自驚衰謝力，不道棟梁材。浪足浮紗帽，皮須截錦苔。江邊地有主，暫借上天回。
杜甫,江閣臥病走筆寄呈崔、盧兩侍禦,客子庖廚薄，江樓枕席清。衰年病隻瘦，長夏想為情。滑憶雕胡飯，香聞錦帶羹。溜匙兼暖腹，誰欲致杯罌。
杜甫,潭州送韋員外牧韶州（迢）,炎海韶州牧，風流漢署郎。分符先令望，同舍有輝光。白首多年疾，秋天昨夜涼。洞庭無過雁，書疏莫相忘。
杜甫,江閣對雨有懷行營裴二端公（裴虯與討臧玠故,南紀風濤壯，陰晴屢不分。野流行地日，江入度山雲。層閣憑雷殷，長空水麵文。雨來銅柱北，應洗伏波軍。
杜甫,千秋節有感二首（八月二日為明皇千秋節）,自罷千秋節，頻傷八月來。先朝常宴會，壯觀已塵埃。鳳紀編生日，龍池塹劫灰。湘川新涕淚，秦樹遠樓台。寶鏡群臣得，金吾萬國回。衢尊不重飲，白首獨餘哀。禦氣雲樓敞，含風彩仗高。仙人張內樂，王母獻宮桃。羅襪紅蕖豔，金羈白雪毛。舞階銜壽酒，走索背秋毫。聖主他年貴，邊心此日勞。桂江流向北，滿眼送波濤。
杜甫,長沙送李十一（銜）,與子避地西康州，洞庭相逢十二秋。遠愧尚方曾賜履，竟非吾土倦登樓。久存膠漆應難並，一辱泥塗遂晚收。李杜齊名真忝竊，朔雲寒菊倍離憂。
杜甫,奉贈盧五丈參謀（琚）,恭惟同自出，妙選異高標。入幕知孫楚，披襟得鄭僑。丈人藉才地，門閥冠雲霄。老矣逢迎拙，相於契托饒。賜錢傾府待，爭米駐船遙。鄰好艱難薄，氓心杼軸焦。客星空伴使，寒水不成潮。素發乾垂領，銀章破在腰。說詩能累夜，醉酒或連朝。藻翰惟牽率，湖山合動搖。時清非造次，興儘卻蕭條。天子多恩澤，蒼生轉寂寥。休傳鹿是馬，莫信鵩如鴞。未解依依袂，還斟泛泛瓢。流年疲蟋蟀，體物幸鷦鷯。辜負滄洲願，誰雲晚見招。
杜甫,發潭州（時自潭之衡）,夜醉長沙酒，曉行湘水春。岸花飛送客，檣燕語留人。賈傅才未有，褚公書絕倫。高名前後事，回首一傷神。
杜甫,哭長孫侍禦（一作杜誦詩。以下為杜甫補遺）,道為謀書重，名因賦頌雄。禮闈曾擢桂，憲府舊乘驄。流水生涯儘，浮雲世事空。唯餘舊台柏，蕭瑟九原中。
杜甫,軍中醉飲寄沈八、劉叟（一作暢當詩）,酒渴愛江清，餘甘漱晚汀。軟沙欹坐穩，冷石醉眠醒。野膳隨行帳，華音發從伶。數杯君不見，醉已遣沉冥。
杜甫,杜鵑行（一作司空曙詩）,古時杜宇稱望帝，魂作杜鵑何微細。跳枝竄葉樹木中，搶佯瞥捩雌隨雄。毛衣慘黑貌憔悴，眾鳥安肯相尊崇。隳形不敢棲華屋，短翮唯願巢深叢。穿皮啄朽觜欲禿，苦饑始得食一蟲。誰言養雛不自哺，此語亦足為愚蒙。聲音咽咽如有謂，號啼略與嬰兒同。口乾垂血轉迫促，似欲上訴於蒼穹。蜀人聞之皆起立，至今斅學效遺風，乃知變化不可窮。豈知昔日居深宮，嬪嬙左右如花紅。
杜甫,舟泛洞庭（一作過洞庭湖）,蛟室圍青草，龍堆擁白沙。護江盤古木，迎棹舞神鴉。破浪南風正，收帆畏日斜。雲山千萬疊，底處上仙槎。
杜甫,瞿唐懷古（以下草堂逸詩拾遺）,西南萬壑注，勍敵兩崖開。地與山根裂，江從月窟來。削成當白帝，空曲隱陽台。疏鑿功雖美，陶鈞力大哉。
杜甫,惜彆行送劉仆射判官（仆射乃其主將劉乃仆射,聞道南行市駿馬，不限匹數軍中須。襄陽幕府天下異，主將儉省憂艱虞。隻收壯健勝鐵甲，豈因格鬥求龍駒。而今西北自反胡，騏驎蕩儘一匹無。龍媒真種在帝都，子孫永落西南隅。向非戎事備征伐，君肯辛苦越江湖。江湖凡馬多憔悴，衣冠往往乘蹇驢。梁公富貴於身疏，號令明白人安居。俸錢時散士子儘，府庫不為驕豪虛。以茲報主寸心赤，氣卻西戎回北狄。羅網群馬籍馬多，氣在驅馳出金帛。劉侯奉使光推擇，滔滔才略滄溟窄。杜陵老翁秋係船，扶病相識長沙驛。強梳白發提胡盧，手把菊花路旁摘。九州兵革浩茫茫，三歎聚散臨重陽。當杯對客忍流涕，君不覺老夫神內傷。
杜甫,隨章留後新亭會送諸君,新亭有高會，行子得良時。日動映江幕，風鳴排檻旗。絕葷終不改，勸酒欲無詞。已墮峴山淚，因題零雨詩。
杜甫,閬州奉送二十四舅使自京赴任青城,聞道王喬舄，名因太史傳。如何碧雞使，把詔紫微天。秦嶺愁回馬，涪江醉泛船。青城漫汙雜，吾舅意淒然。
杜甫,愁坐,高齋常見野，愁坐更臨門。十月山寒重，孤城月水昏。葭萌氐種迥，左擔犬戎存。終日憂奔走，歸期未敢論。
杜甫,惠義寺送王少尹赴成都（得峰字）,苒苒穀中寺，娟娟林表峰。闌乾上處遠，結構坐來重。騎馬行春徑，衣冠起晚鐘。雲門青寂寂，此彆惜相從。
杜甫,重題鄭氏東亭（在新安界）,華亭入翠微，秋日亂清暉。崩石欹山樹，清漣曳水衣。紫鱗衝岸躍，蒼隼護巢歸。向晚尋征路，殘雲傍馬飛。
杜甫,與任城許主簿遊南池（池在濟寧州境）,秋水通溝洫，城隅進小船。晚涼看洗馬，森木亂鳴蟬。菱熟經時雨，蒲荒八月天。晨朝降白露，遙憶舊青氈。
杜甫,九月一日過孟十二倉曹、十四主簿兄弟,藜杖侵寒露，蓬門啟曙煙。力稀經樹歇，老困撥書眠。秋覺追隨儘，來因孝友偏。清談見滋味，爾輩可忘年。
杜甫,寒食夜蘇二宅,寒食明堪坐，春參夕已垂。好風經柳葉，清風照花枝。客淚聞歌掩，歸心畏酒知。佳辰邀賞遍，忽忽更何為？
白居易,大林寺桃花,人間四月芳菲儘，山寺桃花始盛開。長恨春歸無覓處，不知轉入此中來。
白居易,暮江吟,一道殘陽鋪水中，半江瑟瑟半江紅。可憐九月初三夜，露似珍珠月似弓。
白居易,憶江南·江南好,江南好，風景舊曾諳。[1]日出江花紅勝火，春來江水綠如藍，[2]能不憶江南。
白居易,賦得古原草送彆,離離原上草，一歲一枯榮。野火燒不儘，春風吹又生。遠芳侵古道，晴翠接荒城。又送王孫去，萋萋滿彆情。
白居易,琵琶行,潯陽江頭夜送客，楓葉荻花秋瑟瑟。主人下馬客在船，舉酒欲飲無管弦。醉不成歡慘將彆，彆時茫茫江浸月。忽聞水上琵琶聲，主人忘歸客不發。尋聲暗問彈者誰，琵琶聲停欲語遲。移船相近邀相見，添酒回燈重開宴。千呼萬喚始出來，猶抱琵琶半遮麵。轉軸撥弦三兩聲，未成曲調先有情。弦弦掩抑聲聲思，似訴平生不得誌。低眉信手續續彈，說儘心中無儘事。輕攏慢拈抹複挑，初為霓裳後六幺。大弦嘈嘈如急雨，小弦切切如私語。嘈嘈切切錯雜彈，大珠小珠落玉盤。間關鶯語花底滑，幽咽流泉水下灘。水泉冷澀弦凝絕，凝絕不通聲暫歇。彆有幽愁暗恨生，此時無聲勝有聲。銀瓶乍破水漿迸，鐵騎突出刀槍鳴。曲終收撥當心畫，四弦一聲如裂帛。東船西舫悄無言，唯見江心秋月白。沉吟放撥插弦中，整頓衣裳起斂客。自言本是京城女，家在蝦蟆陵下住。十三學得琵琶成，名屬教坊第一部。曲罷常教善才服，妝成每被秋娘妒。五陵年少爭纏頭，一曲紅綃不知數。鈿頭雲篦擊節碎，血色羅裙翻酒汙。今年歡笑複明年，秋月春風等閒度。弟弟從軍阿姨死，暮去朝來顏色故。門前冷落車馬稀，老大嫁作商人婦。商人重利輕彆離，前月浮梁買茶去。去來江口空守船，繞船明月江水寒。夜深忽夢少年事，夢啼妝淚紅闌乾。我聞琵琶已歎息，又聞此語重唧唧。同是天涯淪落人，相逢何必曾相識。我從去年辭帝京，謫居臥病潯陽城。潯陽地僻無音樂，終歲不聞絲竹聲。住近湓江地低濕，黃廬苦竹繞宅生。其間旦暮聞何物，杜鵑啼血猿哀鳴。春江花朝秋月夜，往往取酒還獨傾。豈無山歌與村笛，嘔啞嘲哳難為聽。今夜聞君琵琶語，如聽仙樂耳暫明。莫辭更坐彈一曲，為君翻作琵琶行。感我此言良久立，卻坐促弦弦轉急。淒淒不似向前聲，滿座重聞皆掩泣。座中泣下誰最多，江州司馬青衫濕。
白居易,錢塘湖春行,孤山寺北賈亭西，水麵初平雲腳低。幾處早鶯爭暖樹，誰家新燕啄春泥。亂花漸欲迷人眼，淺草才能冇馬蹄。最愛湖東行不足，綠楊陰裡白沙堤。
白居易,觀刈麥,田家少閒月，五月人倍忙。夜來南風起，小麥覆隴黃。婦姑荷簞食，童稚攜壺漿。相隨餉田去，丁壯在南岡。足蒸暑土氣，背灼炎天光。力儘不知熱，但惜夏日長。複有貧婦人，抱子在背傍。右手秉遺穗，左臂懸敝筐。聽其相顧言，聞者為悲傷。田家輸稅儘，拾此充饑腸。今我何功德，曾不事農桑。吏祿三百石，歲晏有餘糧。念此私自愧，儘日不能忘。
白居易,憶江南·江南憶,江南憶，最憶是杭州：山寺月中尋桂子，郡亭枕上看潮頭，何日更重遊？
白居易,采蓮曲,菱葉縈波荷颭風，荷花深處小舟通。逢郎欲語低頭笑，碧玉搔頭落水中。
白居易,長恨歌,漢皇重色思傾國，禦宇多年求不得。楊家有女初長成，養在深閨人未識。天生麗質難自棄，一朝選在君王側。回眸一笑百媚生，六宮粉黛無顏色。春寒賜浴華清池，溫泉水滑洗凝脂。侍兒扶起嬌無力，始是新承恩澤時。雲鬢花顏金步搖，芙蓉帳暖度春宵。春宵苦短日高起，從此君王不早朝。承歡侍宴無閒暇，春從春遊夜專夜。後宮佳麗三千人，三千寵愛在一身。金屋妝成嬌侍夜，玉樓宴罷醉和春。姊妹弟兄皆列士，可憐光采生門戶。遂令天下父母心，不重生男重生女。驪宮高處入青雲，仙樂風飄處處聞。緩歌慢舞凝絲竹，儘日君王看不足。漁陽鼙鼓動地來，驚破霓裳羽衣曲。九重城闕煙塵生，千乘萬騎西南行。翠華搖搖行複止，西出都門百餘裡。六軍不發無奈何，宛轉蛾眉馬前死。花鈿委地無人收，翠翅金雀玉搔頭。君王掩麵救不得，回看血淚相和流。黃埃散漫風蕭索，雲棧縈紆登劍閣。峨嵋山下少人行，旌旗無光日色薄。蜀江水碧蜀山青，聖主朝朝暮暮情。行宮見月傷心色，夜雨聞鈴斷腸聲。天旋地轉回龍馭，至此躊躇不能去。馬嵬坡下泥土中，不見玉顏空死處。君臣相顧儘沾衣，東望都門信馬歸。歸來池苑皆依舊，太液芙蓉未央柳。芙蓉如麵柳如眉，對此如何不淚垂。春風桃李花開日，秋雨梧桐葉落時。西宮南內多秋草，落葉滿階紅不掃。梨園弟子白發新，椒房阿監青娥老。夕殿螢飛思悄然，孤燈挑儘未成眠。遲遲鐘鼓初長夜，耿耿星河欲曙天。鴛鴦瓦冷霜華重，翡翠衾寒誰與共。悠悠生死彆經年，魂魄不曾來入夢。臨邛道士鴻都客，能以精誠致魂魄。為感君王輾轉思，遂教方士殷勤覓。排空馭氣奔如電，升天入地求之遍。上窮碧落下黃泉，兩處茫茫皆不見。忽聞海上有仙山，山在虛無縹緲間。樓閣玲瓏五雲起，其中綽約多仙子。中有一人字太真，雪膚花貌參差是。金闕西廂叩玉扇，轉教小玉報雙成。聞道漢家天子使，九華帳裡夢魂驚。攬衣推枕起徘徊，珠箔銀屏迤邐開。雲髻半偏新睡覺，花冠不整下堂來。風吹仙袂飄颻舉，猶似霓裳羽衣舞。玉容寂寞淚闌乾，梨花一枝春帶雨。含情凝睇謝君王，一彆音容兩渺茫。昭陽殿裡恩愛絕，蓬萊宮中日月長。回頭下望人寰處，不見長安見塵霧。唯將舊物表深情，鈿合金釵寄將去。釵留一股合一扇，釵擘黃金合分鈿。但教心似金鈿堅，天上人間會相見。臨彆殷勤重寄詞，詞中有誓兩心知。七月七日長生殿，夜半無人私語時。在天願作比翼鳥，在地願為連理枝。天長地久有時儘，此恨綿綿無絕期。
白居易,長相思·汴水流,汴水流，泗水流，流到瓜洲古渡頭，吳山點點愁。思悠悠，恨悠悠，恨到歸時方始休，月明人倚樓。
白居易,宮詞,淚儘羅巾夢不成，夜深前殿按歌聲。紅顏未老恩先斷，斜倚薰籠坐到明。
白居易,花非花·花非花,花非花，霧非霧，夜半來，天明去。來如春夢不多時，去似朝雲無覓處。
白居易,江南春,"青門柳枝軟無力，東風吹作黃金色。

街東酒薄醉易醒，滿眼春愁銷不得。


        "
白居易,浪淘沙,白浪茫茫與海連，平沙浩浩四無邊。暮去朝來淘不住，遂令東海變桑田。
白居易,浪淘沙,海底飛塵終有日，山頭化石豈無時。誰道小郎拋小婦，船頭一去冇回期。
白居易,浪淘沙,借問江潮與海水，何似君情與妾心？相恨不如潮有信，相思始覺海非深。
白居易,浪淘沙,青草湖中萬裡程，黃梅雨裡一人行。愁見灘頭夜泊處，風翻暗浪打船聲。
白居易,浪淘沙,隨波逐浪到天涯，遷客西還有幾家。卻到帝都重富貴，請君莫忘浪淘沙。
白居易,浪淘沙,一泊沙來一泊去，一重浪滅一重生。相攪相淘無歇日，會教東海一時平。
白居易,問劉十九,綠蟻新醅酒，紅泥小火爐。晚來天欲雪，能飲一杯無！
白居易,憶江南·江南憶,江南憶，其次憶吳宮。吳酒一杯春竹葉，吳娃雙舞醉芙蓉，早晚複相逢。
白居易,對酒,人生一百歲，通計三萬日。何況百歲人，人間百無一。賢愚共零落，貴賤同埋冇。東岱前後魂，北邙新舊骨。複聞藥誤者，為愛延年術。又有憂死者，為貪政事筆。藥誤不得老，憂死非因疾。誰人言最靈，知得不知失。何如會親友，飲此杯中物。能沃煩慮銷，能陶真性出。所以劉阮輩，終年醉兀兀。
白居易,夜雪,已訝衾枕冷，複見窗戶明。夜深知雪重，時聞折竹聲。
白居易,輕肥,意氣驕滿路，鞍馬光照塵。借問何為者，人稱是內臣。朱紱皆大夫，紫綬或將軍。誇赴軍中宴，走馬去如雲。樽罍溢九醞，水陸羅八珍。果擘洞庭橘，膾切天池鱗。食飽心自若，酒酣氣益振。是歲江南旱，衢州人食人！
白居易,雜感,君子防悔尤，賢人戒行藏。嫌疑遠瓜李，言動慎毫芒。立教固如此，撫事有非常。為君持所感，仰麵問蒼蒼。犬齧桃樹根，李樹反見傷。老龜烹不爛，延禍及枯桑。城門自焚爇，池魚罹其殃。陽貨肆凶暴，仲尼畏於匡。魯酒薄如水，邯鄲開戰場。伯禽鞭見血，過失由成王。都尉身降虜，宮刑加子長。呂安兄不道，都市殺嵇康。斯人死已久，其事甚昭彰。是非不由己，禍患安可防。使我千載後，涕泗滿衣裳。
白居易,賣炭翁,賣炭翁，伐薪燒炭南山中。滿麵塵灰煙火色，兩鬢蒼蒼十指黑。賣炭得錢何所營？身上衣裳口中食。可憐身上衣正單，心憂炭賤願天寒。夜來城外一尺雪，曉駕炭車輾冰轍。牛困人饑日已高，市南門外泥中歇。翩翩兩騎來是誰？黃衣使者白衫兒。手把文書口稱敕，回車叱牛牽向北。一車炭，千餘斤，官使驅將惜不得。半匹紅紗一丈綾，係向牛頭充炭直。
白居易,效陶潛體詩十六首,不動者厚地，不息者高天。無窮者日月，長在者山川。鬆柏與龜鶴，其壽皆千年。嗟嗟群物中，而人獨不然。早出向朝市，暮已歸下泉。形質及壽命，危脆若浮煙。堯舜與周孔，古來稱聖賢。借問今何在，一去亦不還。我無不死藥，兀兀隨化遷。所未定知者，修短遲速間。幸及身健日，當歌一樽前。何必待人勸，持此自為歡。翳翳窬月陰，沉沉連日雨。開簾望天色，黃雲暗如土。行潦毀我墉，疾風壞我宇。蓬莠生庭院，泥塗失場圃。村深絕賓客，窗晦無儔侶。儘日不下床，跳蛙時入戶。出門無所往，入室還獨處。不以酒自娛，塊然與誰語。朝飲一杯酒，冥心合元化。兀然無所思，日高尚閒臥。暮讀一卷書，會意如嘉話。欣然有所遇，夜深猶獨坐。又得琴上趣，安弦有餘暇。複多詩中狂，下筆不能罷。唯茲三四事，持用度晝夜。所以陰雨中，經旬不出舍。始悟獨往人，心安時亦過。東家采桑婦，雨來苦愁悲。蔟蠶北堂前，雨冷不成絲。西家荷鋤叟，雨來亦怨谘。種豆南山下，雨多落為萁。而我獨何幸，醞酒本無期。及此多雨日，正遇新熟時。開瓶瀉樽中，玉液黃金脂。持玩已可悅，歡嘗有餘滋。一酌發好容，再酌開愁眉。連延四五酌，酣暢入四肢。忽然遺我物，誰複分是非。是時連夕雨，酩酊無所知。人心苦顛倒，反為憂者嗤。朝亦獨醉歌，暮亦獨醉睡。未儘一壺酒，已成三獨醉。勿嫌飲太少，且喜歡易致。一杯複兩杯，多不過三四。便得心中適，儘忘身外事。更複強一杯，陶然遺萬累。一飲一石者，徒以多為貴。及其酩酊時，與我亦無異。笑謝多飲者，酒錢徒自費。天秋無片雲，地靜無纖塵。團團新晴月，林外生白輪。憶昨陰霖天，連連三四旬。賴逢家醞熟，不覺過朝昏。私言雨霽後，可以罷餘樽。及對新月色，不醉亦愁人。床頭殘酒榼，欲儘味彌淳。攜置南簷下，舉酌自殷勤。清光入杯杓，白露生衣巾。乃知陰與晴，安可無此君。我有樂府詩，成來人未聞。今宵醉有興，狂詠驚四鄰。獨賞猶複爾，何況有交親。中秋三五夜，明月在前軒。臨觴忽不飲，憶我平生歡。我有同心人，邈邈崔與錢。我有忘形友，迢迢李與元。或飛青雲上，或落江湖間。與我不相見，於今四五年。我無縮地術，君非馭風仙。安得明月下，四人來晤言。良夜信難得，佳期杳無緣。明月又不駐，漸下西南天。豈無他時會，惜此清景前。家醞飲已儘，村中無酒貰。坐愁今夜醒，其奈秋懷何。有客忽叩門，言語一何佳。雲是南村叟，挈榼來相過。且喜樽不燥，安問少與多。重陽雖已過，籬菊有殘花。歡來苦晝短，不覺夕陽斜。老人勿遽起，且待新月華。客去有餘趣，竟夕獨酣歌。原生衣百結，顏子食一簞。歡然樂其誌，有以忘饑寒。今我何人哉，德不及先賢。衣食幸相屬，胡為不自安。況茲清渭曲，居處安且閒。榆柳百餘樹，茅茨十數間。寒負簷下日，熱濯澗底泉。日出猶未起，日入已複眠。西風滿村巷，清涼八月天。但有雞犬聲，不聞車馬喧。時傾一樽酒，坐望東南山。稚侄初學步，牽衣戲我前。即此自可樂，庶幾顏與原。湛湛樽中酒，有功不自伐。不伐人不知，我今代其說。良將臨大敵，前驅千萬卒。一簞投河飲，赴死心如一。壯士磨匕首，勇憤氣咆(口勃)。一酣忘報讎，四體如無骨。東海殺孝婦，天旱窬年月。一酌酹其魂，通宵雨不歇。鹹陽秦獄氣，冤痛結為物。千歲不肯散，一沃亦銷失。況茲兒女恨，及彼幽憂疾。快飲無不消，如霜得春日。方知曲糵靈，萬物無與匹。煙霞隔懸圃，風波限瀛州。我豈不欲往，大海路阻修。神仙但聞說，靈藥不可求。長生無得者，舉世如蜉蝣。逝者不重回，存者難久留。踟躕未死間，何苦懷百憂。念此忽內熱，坐看成白頭。舉杯還獨飲，顧影自獻酬。心與口相約，未醉勿言休。今朝不儘醉，知有明朝不？不見郭門外，累累墳與丘。月明愁殺人，黃蒿風颼颼。死者若有知，悔不秉燭遊。吾聞潯陽郡，昔有陶徵君。愛酒布愛名，憂醒不憂貧。嘗為彭澤令，在官才八旬。啾然忽不樂，掛印著公門。口吟歸去來，頭戴漉酒巾。人吏留不得，直入故山雲。歸來五柳下，還以酒養真。人間榮與利，擺落如泥塵。先生去已久，紙墨有遺文。篇篇勸我飲，此外無所雲。我從老大來，竊慕其為人。其他不可及，且效醉昏昏。楚王疑忠臣，江南放屈平。晉朝輕高士，林下棄劉伶。一人常獨醉，一人常獨醒。醒者多苦誌，醉者多歡情。歡情信獨善，苦誌竟何成。兀傲甕間臥，憔悴澤畔行。彼憂而此樂，道理甚分明。願君且飲酒，勿思身後名。有一燕趙士，言貌甚奇瑰。日日酒家去，脫衣典數杯。問君何落拓，雲仆生草萊。地寒命且薄，徒抱王佐才。豈無濟時策，君門乏良媒。三獻寢不報，遲遲空手回。亦有同門生，先升青雲梯。貴賤交道絕，朱門叩不開。及歸種禾黍，三歲旱為災。入山燒黃白，一旦化為灰。磋跎五十餘，生世苦不諧。處處去不得，卻歸酒中來。南巷有貴人，高蓋駟馬車。我問何所苦，四十垂白須。答雲君不知，位重多憂虞。北裡有寒士，甕牖繩為樞。出扶桑棗杖，入臥蝸牛廬。散賤無憂患，心安體亦舒。東鄰有富翁，藏貨遍五都。東京收粟帛，西市鬻金珠。朝營暮計算，晝夜不安居。西舍有貧者，匹婦配匹夫。布裙行賃舂，短褐坐傭書。以此求口食，一飽欣有餘。貴賤與貧富，高下雖有殊。憂樂與利害，彼此不相窬。是以達人觀，萬化同一途。但未知生死，勝負兩何如。遲疑未知間，且以酒為娛。濟水澄而潔，河水渾而黃。交流列四瀆，清濁不相傷。太公戰牧野，伯夷餓首陽。同時號賢聖，進退不相妨。謂天不愛民，胡為生稻粱。謂天果愛民，胡為生豺狼。謂神福善人，孔聖竟棲遑。謂神禍淫人，暴秦終霸王。顏回與黃憲，何辜早夭亡。蝮蛇與鴆鳥，何得壽延長。物理不可測，神道亦難量。舉頭仰問天，天色但蒼蒼。唯當多種黍，日醉手中觴。
白居易,長相思,"九月西風興，月冷露華凝。
思君秋夜長，一夜魂九升。

二月東風來，草拆花心開。
思君春日遲，一日腸九回。

妾住洛橋北，君住洛橋南。
十五即相識，今年二十三。

有如女蘿草，生在鬆之側。
蔓短枝苦高，縈回上不得。

人言人有願，願至天必成。
願作遠方獸，步步比肩行。

願作深山木，枝枝連理生。


        "
白居易,秋思,病眠夜少夢，閒立秋多思。寂寞餘雨晴，蕭條早寒至。鳥棲紅葉樹，月照青苔地。何況鏡中年，又過三十二。
白居易,村夜,"霜草蒼蒼蟲切切，村南村北行人絕。 獨出門前望野田，月明蕎麥花如雪。 (門前 一作：前門)
        "
白居易,竹枝詞·《竹枝》苦怨怨何人,《竹枝》苦怨怨何人？夜靜山空歇又聞。蠻兒巴女齊聲唱，愁殺江樓病使君。巴東船舫上巴西，波麵風生雨腳齊。水蓼冷花紅簇簇，江蘺濕葉碧淒淒。江畔誰人唱《竹枝》？前聲斷咽後聲遲。怪來調苦緣詞苦，多是通州司馬詩。
白居易,江樓夕望招客,"海天東望夕茫茫，山勢川形闊複長。燈火萬家城四畔，星河一道水中央。風吹古木晴天雨，月照平沙夏夜霜。能就江樓消暑否？比君茅舍較清涼。 
        "
白居易,池上,嫋嫋涼風動，淒淒寒露零。蘭衰花始白，荷破葉猶青。獨立棲沙鶴，雙飛照水螢。若為寥落境，仍值酒初醒。
白居易,秋思,夕照紅於燒，晴空碧勝藍。獸形雲不一，弓勢月初三。雁思來天北，砧愁滿水南。蕭條秋氣味，未老已深諳。
白居易,即事,見月連宵坐，聞風儘日眠。室香羅藥氣，籠暖焙茶煙。鶴啄新晴地，雞棲薄暮天。自看淘酒米，倚杖小池前。
白居易,對酒,未濟卦中休卜命，參同契裡莫勞心。無如飲此銷愁物，一餉愁消直萬金。
白居易,對酒,漫把參同契，難燒伏火砂。有時成白首，無處問黃芽。幻世如泡影，浮生抵眼花。唯將綠醅酒，且替紫河車。
白居易,白雲泉,天平山上白雲泉，雲自無心水自閒。何必奔衝山下去，更添波浪向人間。
白居易,行香子·文殊菩薩,文殊菩薩，出化清涼，神通力以現他方。真座金毛師子，微放珠光。眾生仰持寶蓋，絕名香。我今發願，虔誠歸命，不求富貴，不戀榮華。願當來世，生淨土，法王家。願當來世，生淨土，法王家。
白居易,邯鄲冬至夜思家,邯鄲驛裡逢冬至，抱膝燈前影伴身。想得家中夜深坐，還應說著遠行人。
白居易,楊柳枝,兩枝楊柳小樓中，嫋娜多年伴醉翁。明日放歸歸去後，世間就不要春風。
白居易,楊柳枝·前有彆楊柳枝,前有彆楊柳枝，夢得繼和有“春儘絮飛”之句。又複戲答。柳老春深日又斜，任他飛向彆人家。誰能更學孩童戲，尋逐春風捉柳花。
白居易,楊柳枝,蘇家小女舊知名，楊柳風前彆有情。剝條盤作銀環樣，卷葉吹為玉笛聲。
白居易,楊柳枝,一樹春風千萬枝，嫩於金色軟於絲。永豐南角荒園裡，儘日無人屬阿誰？
白居易,楊柳枝,一樹衰殘委泥土，雙林榮曜植天庭。定知此後天文裡，柳宿光中添兩星。
白居易,夜雨,我有所念人，隔在遠遠鄉。我有所感事，結在深深腸。鄉遠去不得，無日不瞻望。腸深解不得，無夕不思量。況此殘燈夜，獨宿在空堂。秋天殊未曉，風雨正蒼蒼。不學頭陀法，前心安可忘？
白居易,二,憶昨元和初，忝備諫官位。是時兵革後，生民正憔悴。但傷民病痛，不識時忌諱。遂作秦中吟，一吟悲一事。貴人皆怪怒，閒人亦非訾。天高未及聞，荊棘生滿地。惟有唐衢見，知我平生誌。一讀興歎嗟，再吟垂涕泗。因和三十韻，手題遠緘寄。致吾陳杜間，賞愛非常意。此人無複見，此詩猶可貴。今日開篋看，蠹魚損文字。不知何處葬，欲問先噓唏。終去哭墳前，還君一掬淚。
白居易,買花,"帝城春欲暮，喧喧車馬度。共道牡丹時，相隨買花去。貴賤無常價，酬直看花數。灼灼百朵紅，戔戔五束素。上張幄幕庇，旁織巴籬護。水灑複泥封，移來色如故。家家習為俗，人人迷不悟。有一田舍翁，偶來買花處。低頭獨長歎，此歎無人喻。一叢深色花，十戶中人賦。
        "
白居易,杜陵叟,"杜陵叟，杜陵居，歲種薄田一頃餘。三月無雨旱風起，麥苗不秀多黃死。九月降霜秋早寒，禾穗未熟皆青乾。長吏明知不申破，急斂暴征求考課。典桑賣地納官租，明年衣食將何如？剝我身上帛，奪我口中粟。虐人害物即豺狼，何必鉤爪鋸牙食人肉？不知何人奏皇帝，帝心惻隱知人弊。白麻紙上書德音，京畿儘放今年稅。昨日裡胥方到門，手持敕牒榜鄉村。十家租稅九家畢，虛受吾君蠲免恩。 
        "
白居易,遊悟真寺詩一百三十韻,元和九年秋，八月月上弦。我遊悟真寺，寺在王順山。去山四五裡，先聞水潺湲。自茲舍車馬，始涉藍溪灣。手拄青竹杖，足蹋白石灘。漸怪耳目曠，不聞人世喧。山下望山上，初疑不可攀。誰知中有路，盤折通岩巔。一息幡竿下，再休石龕邊。龕間長丈餘，門戶無扃關。俯窺不見人，石發垂若鬟。驚出白蝙蝠，雙飛如雪翻。回首寺門望，青崖夾朱軒。如擘山腹開，置寺於其間。入門無平地，地窄虛空寬。房廊與台殿，高下隨峰巒。岩崿無撮土，樹木多瘦堅。根株抱石長，屈曲蟲蛇蟠。鬆桂亂無行，四時鬱芊芊。枝梢嫋清吹，韻若風中弦。日月光不透，綠陰相交延。幽鳥時一聲，聞之似寒蟬。首憩賓位亭，就坐未及安。須臾開北戶，萬裡明豁然。拂簷虹霏微，繞棟雲回旋。赤日間白雨，陰晴同一川。野綠簇草樹，眼界吞秦原。渭水細不見，漢陵小於拳。卻顧來時路，縈紆映朱欄。曆曆上山人，一一遙可觀。前對多寶塔，風鐸鳴四端。欒櫨與戶牖，恰恰金碧繁。雲昔迦葉佛，此地坐涅槃。至今鐵缽在，當底手跡穿。西開玉像殿，白佛森比肩。抖擻塵埃衣，禮拜冰雪顏。疊霜為袈裟，貫雹為華鬘。逼觀疑鬼功，其跡非雕鐫。次登觀音堂，未到聞栴檀。上階脫雙履，斂足升淨筵。六楹排玉鏡，四座敷金鈿。黑夜自光明，不待燈燭燃。眾寶互低昂，碧佩珊瑚幡。風來似天樂，相觸聲珊珊。白珠垂露凝，赤珠滴血殷。點綴佛髻上，合為七寶冠。雙瓶白琉璃，色若秋水寒。隔瓶見舍利，圓轉如金丹。玉笛何代物？天人施祗園。吹如秋鶴聲，可以降靈仙。是時秋方中，三五月正圓。寶堂豁三門，金魄當其前。月與寶相射，晶光爭鮮妍。照人心骨冷，竟夕不欲眠。曉尋南塔路，亂竹低嬋娟。林幽不逢人，寒蝶飛翾翾。山果不識名，離離夾道蕃。足以療饑乏，摘嘗味甘酸。道南藍穀神，紫傘白紙錢。若歲有水旱，詔使修蘋蘩。以地清淨故，獻奠無葷膻。危石疊四五，磊嵬欹且刓。造物者何意，堆在岩東偏。冷滑無人跡，苔點如花箋。我來登上頭，下臨不測淵。目眩手足掉，不敢低頭看。風從石下生，薄人而上摶。衣服似羽翮，開張欲飛騫。岌岌三麵峰，峰尖刀劍攢。往往白雲過，決開露青天。西北日落時，夕暉紅團團。千裡翠屏外，走下丹砂丸。東南月上時，夜氣青漫漫。百丈碧潭底，寫出黃金盤。藍水色似藍，日夜長潺潺。周回繞山轉，下視如青環。或鋪為慢流，或激為奔湍。泓澄最深處，浮出蛟龍涎。側身入其中，懸磴尤險難。捫蘿踏樛木，下逐飲澗猿。雪迸起白鷺，錦跳驚紅鱣。歇定方盥漱，濯去支體煩。淺深皆洞徹，可照腦與肝。但愛清見底，欲尋不知源。東崖饒怪石，積甃蒼琅玕。溫潤發於外，其間韞璵璠。卞和死已久，良玉多棄捐。或時泄光彩，夜與星月連。中頂最高峰，拄天青玉竿。(炯左換鼠)(鼠令)上不得，豈我能攀援。上有白蓮池，素葩覆清瀾。聞名不可到，處所非人寰。又有一片石，大如方尺磚。插在半壁上，其下萬仞懸。雲有過去師，坐得無生禪。號為定心石，長老世相傳。卻上謁仙祠，蔓草生綿綿。昔聞王氏子，羽化升上玄。其西曬藥台，猶對芝術田。時複明月夜，上聞黃鶴言。回尋畫龍堂，二叟鬢發斑。想見聽法時，歡喜禮印壇。複歸泉窟下，化作龍蜿蜒。階前石孔在，欲雨生白煙。往有寫經僧，身靜心精專。感彼雲外鴿，群飛千翩翩。來添硯中水，去吸岩底泉。一日三往複，時節長不愆。經成號聖僧，弟子名楊難。誦此蓮花偈，數滿百億千。身壞口不壞，舌根如紅蓮。顱骨今不見，石函尚存焉。粉壁有吳畫，筆彩依舊鮮。素屏有褚書，墨色如新乾。靈境與異跡，周覽無不殫。一遊五晝夜，欲返仍盤桓。我本山中人，誤為時網牽。牽率使讀書，推挽令效官。既登文字科，又忝諫諍員。拙直不合時，無益同素餐。以此自慚惕，戚戚常寡歡。無成心力儘，未老形骸殘。今來脫簪組，始覺離憂患。及為山水遊，彌得縱疏頑。野糜斷羈絆，行走無拘攣。池魚放入海，一往何時還。身著居士衣，手把南華篇。終來此山住，永謝區中緣。我今四十餘，從此終身閒。若以七十期，猶得三十年。
白居易,詠懷,儘日鬆下坐，有時池畔行。行立與坐臥，中懷澹無營。不覺流年過，亦任白發生。不為世所薄，安得遂閒情。
白居易,詠懷,昔為鳳閣郎，今為二千石。自覺不如今，人言不如昔。昔雖居近密，終日多憂惕。有詩不敢吟，有酒不敢吃。今雖在疏遠，竟歲無牽役。飽食坐終朝，長歌醉通夕。人生百年內，疾速如過隙。先務身安閒，次要心歡適。事有得而失，物有損而益。所以見道人，觀心不觀跡。
白居易,自詠,"夜鏡隱白發，朝酒發紅顏。可憐假年少，自笑須臾間。

朱砂賤如土，不解燒為丹。玄鬢化為雪，未聞休得官。

咄哉個丈夫，心性何墮頑。但遇詩與酒，便忘寢與餐。

高聲發一吟，似得詩中仙。引滿飲一盞，儘忘身外緣。

昔有醉先生，席地而幕天。於今居處在，許我當中眠。

眠罷又一酌，酌罷又一篇。回麵顧妻子，生計方落然。

誠知此事非，又過知非年。豈不欲自改，改即心不安。

且向安處去，其餘皆老閒。


        "
白居易,秋懷,月出照北堂，光華滿階墀。涼風從西至，草木日夜衰。桐柳減綠陰，蕙蘭消碧滋。感物私自念，我心亦如之。安得長少壯，盛衰迫天時。人生如石火，為樂常苦遲。
白居易,夜雨,早蛩啼複歇，殘燈滅又明。隔窗知夜雨，芭蕉先有聲。
白居易,代書詩一百韻寄微之,憶在貞元歲，初登典校司。身名同日授，心事一言知。[貞元中，與微之同登科第，俱授秘書省校書郎，始相識也。]肺腑都無隔，形骸兩不羈。疏狂屬年少，閒散為官卑。分定金蘭契，言通藥石規。交賢方汲汲，友直每偲偲。有月多同賞，無杯不共持。秋風拂琴匣，夜雪卷書帷。高上慈恩塔，幽尋皇子陂。唐昌玉蕊會，崇敬牡丹期。[唐昌觀玉蕊，崇敬寺牡丹，花時多與微之有期。]笑勸迂辛酒，閒吟短李詩。[辛大丘度，性迂嗜酒；李二十紳，形短能詩。故當時有迂辛短李之號。]儒風愛敦質，佛理尚玄師。[劉三十二敦質，雅有儒風；庾七玄師，談佛理有可賞者。]度日曾無悶，通宵靡不為。雙聲聯律句，八麵對宮棋。[雙聲聯句，八麵宮棋，皆當時事。]往往遊三省，騰騰出九逵。寒銷直城路，春到曲江池。樹暖枝條弱，山晴彩翠奇。峰攢石綠點，柳宛曲塵絲。岸草煙鋪地，園花雪壓枝。早光紅照耀，新溜碧逶迤。幄幕侵堤布，盤筵占地施。征伶皆絕藝，選伎悉名姬。鉛粉凝春態，金鈿耀水嬉。風流誇墮髻，時世鬥啼眉。[貞元末，城中複為墮馬髻、啼眉妝也。]密坐隨歡促，華樽逐勝移。香飄歌袂動，翠落衫釵遺。籌插紅螺碗，觥飛白玉卮。打嫌調笑易，飲訝卷波遲。[拋打曲有《調笑令》，飲酒曲有《卷白波》。]殘席喧嘩散，歸鞍酩酊騎。酡顏烏帽側，醉袖玉鞭垂。紫陌傳鐘鼓，紅塵塞路歧。幾時曾暫彆？何處不相隨？茌苒星霜換，回還節候催。兩衙多請假，三考欲成資。運啟千年聖，天成萬物宜。皆當少壯日，同惜盛明時。光景嗟虛擲，雲霄竊暗窺。攻文朝矻矻，講學夜孜孜。策目穿如劄，毫鋒銳若錐。[時與微之結集策略之目，其數至百十。][時與微之各有纖鋒細管筆，攜以就試，相顧輒笑，目為毫錐。]繁張獲鳥網，堅守釣魚坻。[謂自冬至夏，頻改試期，竟與微之堅持製試也。]並受夔龍薦，齊陳晁董詞。萬言經濟略，三策太平基。中第爭無敵，專場戰不疲。輔車排勝陣，掎角搴降旗。[並謂同鋪席、共筆硯。]雙闕紛容衛，千僚儼等衰。[謂製舉人欲唱第之時也。]恩隨紫泥降，名向白麻披。既在高科選，還從好爵縻。東垣君諫諍，西邑我驅馳。[元和元年同登製科，微之拜拾遺，予授周至尉。]在喜登烏府，多慚侍赤墀。[四年，微之複拜監察，予為拾遺、學士也。]官班分內外，遊處遂參差。每列鵷鸞序，偏瞻獬豸姿。簡威霜凜冽，衣彩繡葳蕤。正色摧強禦，剛腸嫉喔咿。常憎持祿位，不擬保妻兒。養勇期除惡，輸忠在滅私。下鞲驚燕雀，當道懾狐狸。南國人無怨，東台吏不欺。[微之使東川，奏冤八十餘家，詔從而平之，因分司東都。]理冤多定國，切諫甚辛毗。造次行於是，平生誌在茲。道將心共直，言與行兼危。水暗波翻覆，山藏路險巇。未為明主識，已被幸臣疑。木秀遭風折，蘭芳遇霰萎。千鈞勢易壓，一柱力難支。騰口因成痏，吹毛遂得疵。憂來吟貝錦，謫去詠江蘺。邂逅塵中遇，殷勤馬上辭。賈生離魏闕，王粲向荊夷。水過清源寺，山經綺季祠。心搖漢皋佩，淚墮峴山碑。[並途中所經曆者也。]驛路緣雲際，城樓枕水湄。思鄉多繞澤，望闕獨登陴。林晚青蕭索，江平綠渺彌。野秋鳴蟋蟀，沙冷聚鸕鶿。官舍黃茅屋，人家苦竹籬。白醪充夜酌，紅粟備晨炊。寡鶴摧風翮，鰥魚失水鰭。暗雛啼渴旦，涼葉墮相思。[此四句兼含微之鰥居之思。]一點寒燈滅，三聲曉角吹。藍衫經雨故，驄馬臥霜羸。念涸誰濡沫？嫌醒自啜醴。耳垂無伯樂，舌在有張儀。負氣衝星劍，傾心向日葵。金言自銷鑠，玉性肯磷緇？伸屈須看蠖，窮通莫問龜。定知身是患，當用道為醫。想子今如彼，嗟予獨在斯。無憀當歲杪，有夢到天涯。坐阻連襟帶，行乖接履綦。潤銷衣上霧，香散室中芝。念遠緣遷貶，驚時為彆離。素書三往複，明月七盈虧。[自與微之彆經七月，三度得書。]舊裡非難到，餘歡不可追。樹依興善老，草傍靜安衰。[微之宅在靜安坊西，近興善寺。]前事思如昨，中懷寫向誰？北村尋古柏，南宅訪辛夷。[開元觀西北院，即隋時龍村佛堂，有古柏一株，至今存焉。微之宅中有辛夷兩樹，常與微之遊息其下。]此日空搔首，何人共解頤？病多知夜永，年長覺秋悲。不飲長如醉，加餐亦似饑。狂吟一千字，因使寄微之。
白居易,詠懷,歲去年來塵土中，眼看變作白頭翁。如何辦得歸山計，兩頃村田一畝宮。
白居易,夜坐,庭前儘日立到夜，燈下有時坐徹明。此情不語何人會，時複長籲一兩聲。
白居易,有感,絕弦與斷絲，猶有卻續時。唯有衷腸斷，應無續得期。
白居易,夜坐,斜月入前楹，迢迢夜坐情。梧桐上階影，蟋蟀近床聲。曙傍窗間至，秋從簟上生。感時因憶事，不寢到雞鳴。
白居易,東南行一百韻寄通州元九侍禦澧州李十一,"南去經三楚，東來過五湖。山頭看候館，水麵問征途。地遠窮江界，天低接海隅。飄零同落葉，浩蕩似乘桴。漸覺鄉原異，深知土產殊。夷音語嘲哳，蠻態笑睢盱。水市通闤闠，煙村混舳艫。吏征漁戶稅，人納火田租。亥日饒蝦蟹，寅年足虎貙。成人男作丱，事鬼女為巫。樓暗攢猖婦，堤喧簇販夫。夜船論鋪賃，春酒斷瓶沽。見果多盧橘，聞禽悉鷓鴣。山歌猿獨叫，野哭鳥相呼。嶺徼雲成棧，江郊水當郛。月移翹柱鶴，風泛颭檣烏。鼇礙潮無信，蛟驚浪不虞。鼉鳴江擂鼓，蜃結氣浮圖。樹裂山魈穴，沙含水弩樞。喘牛犁紫芋，羸馬放青菰。繡麵誰家婢？鴉頭幾歲奴？泥中采菱芡，燒後拾樵蘇。鼎膩愁烹鱉，盤腥厭膾鱸。鐘儀徒戀楚，張翰浪思吳。氣序涼還熱，光陰旦複晡。身方逐萍梗，年欲近桑榆。渭北田園廢，江西歲月徂。憶歸恒慘澹，懷舊忽踟躕。自念鹹秦客，嘗為鄒魯儒。蘊藏經國術，輕棄度關繻。賦力淩鸚鵡，詞鋒敵轆轤。戰文重掉鞅，射策一彎弧。崔杜鞭齊下，元韋轡並驅。名聲逼楊馬，交分過蕭朱。世務輕摩揣，周行竊覬覦。風雲皆會合，雨露各沾濡。共遇升平代，偏慚固陋軀。承明連夜直，建禮拂晨趨。美服頒王府，珍羞降禦廚。議高通白虎，諫切伏青蒲。柏殿行陪宴，花樓走看酺。神旗張鳥獸，天籟動笙芋。戈劍星芒耀，魚龍電策驅。定場排越伎，促坐進吳覦。縹緲疑仙樂，嬋娟勝畫圖。歌鬟低翠羽，舞汗墮紅珠。彆選閒遊伴，潛招小飲徒。一杯愁已破，三盞氣彌粗。軟美仇家酒，幽閒葛氏姝。十千方得鬥，二八正當壚。論笑杓胡律，談憐鞏囁嚅。李酣猶短竇，庾醉更蔫迂。鞍馬呼教住，骰盤喝遣輸。長驅波卷白，連擲采成盧。[骰盤、卷白波、莫走、鞍馬，皆當時酒令。]籌並頻逃席，觥嚴彆置盂。滿卮那可灌，頹玉不勝扶。入視中樞草，歸乘內廄駒。醉曾衝宰相，驕不揖金吾。日近恩雖重，雲高勢卻孤。翻身落霄漢，失腳倒泥塗。博望移門籍，潯陽佐郡符。[予自太子讚善大夫出為江州司馬。]時情變寒暑，世利算錙銖。即日辭雙闕，明朝彆九衢。播遷分郡國，次第出京都。[十年春，微之移佐通州。其年秋，予出佐潯陽。明年秋，杓直出牧澧州，崔二十二出牧果州，韋大出牧開州。]秦嶺馳三驛，商山上二邘。[商山險道中，有東西二邘。]峴陽亭寂寞，夏口路崎嶇。大道全生棘，中丁儘執殳。江關未撤警，淮寇尚稽誅。[時淮西未平，路經襄、鄂二州界，所見如此。]林對東西寺，山分大小姑。[東林、西林寺在廬山北。大姑、小姑在廬山南彭蠡湖中。]廬峰蓮刻削，湓浦帶縈紆。[蓮花峰在廬山北，湓水在江城南。何遜詩雲：""湓城對湓水，湓水縈如帶。”]九派吞青草，孤城覆綠蕪。[潯陽江九派，南通青草、洞庭湖。南方城壁多以草覆。]黃昏鐘寂寂，清曉角嗚嗚。春色辭門柳，秋聲到井梧。殘芳悲鶗鴂，暮節感茱萸。蕊坼金英菊，花飄雪片蘆。波紅日斜冇，沙白月平鋪。幾見林抽筍，頻驚燕引雛。歲華何倏忽，年少不須臾。眇默思千古，蒼茫想八區。孔窮緣底事？顏夭有何辜？龍智猶經醢，龜靈未免刳。窮通應已定，聖哲不能逾。況我身謀拙，逢他厄運拘。漂流隨大海，錘鍛任洪爐。險阻嘗之矣，棲遲命也夫。沉冥消意氣，窮餓耗肌膚。防瘴和殘藥，迎寒補舊襦。書床鳴蟋蟀，琴匣網蜘蛛。貧室如懸磬，端憂劇守株。時遭人指點，數被鬼揶揄。兀兀都疑夢，昏昏半是愚。女驚朝不起，妻怪夜長籲。萬裡拋朋侶，三年隔友於。自然悲聚散，不是恨榮枯。去夏微之瘧，今春席八殂。天涯書達否？泉下哭知無？[去年聞元九瘴瘧，書去竟未報。今春聞席八歿。久與還往，能無慟矣。]謾寫詩盈卷，空盛酒滿壺。隻添新悵望，豈複舊歡娛。壯誌因愁滅，衰容與病俱。相逢應不識，滿頜白髭須。"
白居易,自詠,"悶發每吟詩引興，興來兼酌酒開顏。
欲逢假日先招客，正對衙時亦望山。
句檢簿書多鹵莽，堤防官吏少機關。

誰能頭白勞心力，人道無才也是閒。


        "
白居易,自詠,形容瘦薄詩情苦，豈是人間有相人？隻合一生眠白屋，何因三度擁朱輪？金章未佩雖非貴，銀榼常攜亦不貧。唯是無兒頭早白，被天磨折恰平均。
白居易,詠懷,蘇杭自昔稱名郡，牧守當今當好官。兩地江山蹋得遍，五年風月詠將殘。幾時酒盞曾拋卻？何處花枝不把看？白發滿頭歸得也，詩情酒興漸闌珊。
白居易,春詞,"低花樹映小妝樓，春入眉心兩點愁。 斜倚欄乾背鸚鵡，思量何事不回頭。 
        "
白居易,自詠,隨宜飲食聊充腹，取次衣裘亦暖身。未必得年非瘦薄，無妨長福是單貧。老龜豈羨犧牲飽，蟠木寧爭桃李春？隨分自安心自斷，是非何用問閒人。
白居易,詠懷,我知世無幻，了無乾世意。世知我無堪，亦無責我事。由茲兩相忘，因得長自遂。自遂意何如，閒官在閒地。閒地唯東都，東都少名利。閒官是賓客，賓客無牽累。嵇康日日懶，畢卓時時醉。酒肆夜深歸，僧房日高睡。形安不勞苦，神泰無憂畏。從宦三十年，無如今氣味。鴻雖脫羅弋，鶴尚居祿位。唯此未忘懷，有時猶內愧。
白居易,短歌行,"世人求富貴，多為奉嗜欲。盛衰不自由，得失常相逐。

問君少年日，苦學將乾祿。負笈塵中遊，抱書雪前讀。

布衾不周體，藜茹才充腹。三十登宦途，五十被朝服。

奴溫新挾纊，馬肥初食粟。未敢議歡遊，尚為名檢束。

耳目聾暗後，堂上調絲竹。牙齒缺落時，盤中堆酒肉。

彼來此已去，外餘中不足。少壯與榮華，相避如寒燠。

青雲去地遠，白日經天速。從古無奈何，短歌聽一曲。


        "
白居易,詠懷,高人樂丘園，中人慕官職。一事尚難成，兩途安可得。遑遑乾世者，多苦時命塞。亦有愛閒人，又為窮餓逼。我今幸雙逐，祿仕兼遊息。未嘗羨榮華，不省勞心力。妻孥與婢仆，亦免愁衣食。所以吾一家，麵無憂喜色。
白居易,自詠,白衣居士紫芝仙，半醉行歌半坐禪。今日維摩兼飲酒，當時綺季不請錢。等閒池上留賓客，隨事燈前有管弦。但問此身銷得否，分司氣味不論年。
白居易,詠懷,"隨緣逐處便安閒，不入朝廷不住山。
心似虛舟浮水上，身同宿鳥寄林間。
尚平婚嫁了無累，馮翊符章封卻還。

處分貧家殘活計，匹如身後莫相關。


        "
白居易,自詠,細故隨緣儘，衰形具體微。鬥閒僧尚鬨，較瘦鶴猶肥。老遣寬裁襪，寒教厚絮衣。馬從銜草展，雞任啄籠飛。隻要天和在，無令物性違。自餘君莫問，何是複何非？
白居易,自詠,須白麵微紅，醺醺半醉中。百年隨手過，萬事轉頭空。臥疾瘦居士，行歌狂老翁。仍聞好事者，將我畫屏風。
白居易,詠懷,冉牛與顏淵，卞和與馬遷。或罹天六極，或被人刑殘。顧我信為幸，百骸且完全。五十不為夭，吾今欠數年。知分心自足，委順身常安。故雖窮退日，而無戚戚顏。昔有榮先生，從事於其間。今我不量力，舉心欲攀援。窮通不由己，歡戚不由天。命即無奈何，心可使泰然。且務由己者，省躬諒非難。勿問由天者，天高難與言。
白居易,短歌行,曈曈太陽如火色，上行千裡下一刻。出為白晝入為夜，圓轉如珠住不得。住不得，可奈何，為君舉酒歌短歌。歌聲苦，詞亦苦，四座少年君聽取。今夕未竟明夕催，秋風才往春風回。人無根蒂時不駐，朱顏白日相隳頹。勸君且強笑一麵，勸君且強飲一杯。人生不得長歡樂，年少須臾老到來。
白居易,詠懷,自從委順任浮沈，漸覺年多功用深。麵上減除憂喜色，胸中消儘是非心。妻兒不問唯耽酒，冠蓋皆慵隻抱琴。長笑靈均不知命，江蘺叢畔苦悲吟。
白居易,遺愛寺,弄日臨溪坐，尋花繞寺行。時時聞鳥語，處處是泉聲。
白居易,七夕,煙霄微月澹長空，銀漢秋期萬古同。幾許歡情與離恨，年年並在此宵中。
白居易,七夕,憶得少年長乞巧，竹竿頭上願絲多。
白居易,望月有感,時難年荒世業空，弟兄羈旅各西東。田園寥落乾戈後，骨肉流離道路中。吊影分為千裡雁，辭根散作九秋蓬。共看明月應垂淚，一夜鄉心五處同。
白居易,後宮詞,淚濕羅巾夢不成，夜深前殿按歌聲。紅顏未老恩先斷，斜倚薰籠坐到明。
白居易,秋夕,葉聲落如雨，月色白似霜。夜深方獨臥，誰為拂塵床？
白居易,春雪,"元和歲在卯，六年春二月。
月晦寒食天，天陰夜飛雪。

連宵複竟日，浩浩殊未歇。
大似落鵝毛，密如飄玉屑。

寒銷春茫蒼，氣變風凜冽。
上林草儘冇，曲江水複結。

紅乾杏花死，綠凍楊枝折。
所憐物性傷，非惜年芳絕。

上天有時令，四序平分彆。
寒燠苟反常，物生皆夭閼。

我觀聖人意，魯史有其說。
或記水不冰，或書霜不殺。

上將儆政教，下以防災孽。
茲雪今如何，信美非時節。


        "
白居易,寓意詩五首,豫樟生深山，七年而後知。挺高二百尺，本末皆十圍。天子建明堂，此材獨中規。匠人執斤墨，采度將有期。孟冬草木枯，烈火燎山陂。疾風吹猛焰，從根燒到枝。養材三十年，方成棟梁姿。一朝為灰燼，柯葉無孑遺。地雖生爾材，天不與爾時。不如糞上英，猶有人掇之。已矣勿重陳，重陳令人悲。不悲焚燒苦，但悲采用遲。赫赫京內史，炎炎中書郎。昨傳征拜日，恩賜頗殊常。貂冠水蒼玉，紫綬黃金章。佩服身未暖，已聞竄遐荒。親戚不得彆，吞聲泣路旁。賓客亦已散，門前雀羅張。富貴來不久，倏如瓦溝霜。權勢去尤速，瞥若石火光。不如守貧賤，貧賤可久長。傳語宦遊子，且來歸故鄉。促織不成章，提壺但聞聲。嗟哉蟲與鳥，無實有虛名。與君定交日，久要如弟兄。何以示誠信，白水指為盟。雲雨一為彆，飛沉兩難並。君為得風鵬，我為失水鯨。音信日已疏，恩分日已輕。窮通尚如此，何況死與生。乃知擇交難，須有知人明。莫將山上鬆，結托水上萍。翩翩兩玄鳥，本是同巢燕。分飛來幾時，秋夏炎涼變。一宿蓬篳廬，一棲明光殿。偶因銜泥處，複得重相見。彼矜杏梁貴，此嗟茅棟賤。眼看秋社至，兩處俱難戀。所托各暫時，胡為相歎羨？婆娑園中樹，根株大合圍。蠢爾樹間蟲，形質一何微。孰謂蟲至微，蟲蠹無已期。孰謂樹至大，花葉有衰時。花衰夏未實，葉病秋先萎。樹心半為土，觀者安得知。借問蟲何在，在身不在枝。借問蟲何食，食心不食皮。豈無啄木鳥，嘴長將何為。
白居易,和《大嘴烏》,烏者種有二，名同性不同。嘴小者慈孝，嘴大者貪庸。嘴大命又長，生來十餘冬。物老顏色變，頭毛白茸茸。飛來庭樹上，初但驚兒童。老巫生奸計，與烏意潛通。雲此非凡烏，遙見起敬恭。千歲乃一出，喜賀主人翁。祥瑞來白日，神聖占知風。陰作北鬥使，能為人吉凶。此烏所止家，家產日夜豐。上以致壽考，下可宜田農。主人富家子，身老心童蒙。隨巫拜複祝，婦姑亦相從。殺雞薦其肉，敬若禋六宗。烏喜張大嘴，飛接在虛空。烏既飽膻腥，巫亦饗甘濃。烏巫互相利，不複兩西東。日日營巢窟，稍稍近房櫳。雖生八九子，誰辨其雌雄？群雛又成長，眾嘴騁殘凶。探巢吞燕卵，入蔟啄蠶蟲。豈無乘秋隼？羈絆委高墉。但食烏殘肉，無施搏擊功。亦有能言鸚，翅碧嘴距紅。暫曾說烏罪，囚閉在深籠。青青窗前柳，鬱鬱井上桐。貪烏占棲息，慈烏獨不容。慈烏爾奚為，來往何憧憧？曉去先晨鼓，暮歸後昏鐘。辛苦塵土間，飛啄禾黍叢。得食將哺母，饑腸不自充。主人憎慈烏，命子削彈弓。弦續會稽竹，丸鑄荊山銅。慈烏求母食，飛下爾庭中。數粒未入口，一丸已中胸。仰天號一聲，似欲訴蒼穹。反哺日未足，非是惜微躬。誰能持此冤，一為問化工？胡然大嘴烏，竟得天年終？
白居易,繚綾,"繚綾繚綾何所似，不似羅綃與紈綺。
應似天台山上月明前，四十五尺瀑布泉。
中有文章又奇絕，地鋪白煙花簇雪。

織者何人衣者誰，越溪寒女漢宮姬。
去年中使宣口敕，天上取樣人間織。
織為雲外秋雁行，染作江南春水色。

廣裁衫袖長製裙，金鬥熨波刀翦紋。
異彩奇文相隱映，轉側看花花不定。
昭陽舞人恩正深，春衣一對直千金。

汗沾粉汙不再著，曳土蹋泥無惜心。
繚綾織成費功績，莫比尋常繒與帛。
絲細繰多女手疼，紮紮千聲不盈尺。

昭陽殿裡歌舞人。若見織時應也惜。


        "
白居易,井底引銀瓶,井底引銀瓶，銀瓶欲上絲繩絕。石上磨玉簪，玉簪欲成中央折。瓶沉簪折知奈何？似妾今朝與君彆。憶昔在家為女時，人言舉動有殊姿。嬋娟兩鬢秋蟬翼，宛轉雙蛾遠山色。笑隨戲伴後園中，此時與君未相識。妾弄青梅憑短牆，君騎白馬傍垂楊。牆頭馬上遙相顧，一見知君即斷腸。知君斷腸共君語，君指南山鬆柏樹。感君鬆柏化為心，暗合雙鬟逐君去。到君家舍五六年，君家大人頻有言。聘則為妻奔是妾，不堪主祀奉蘋蘩。終知君家不可住，其奈出門無去處。豈無父母在高堂？亦有親情滿故鄉。潛來更不通消息，今日悲羞歸不得。為君一日恩，誤妾百年身。寄言癡小人家女，慎勿將身輕許人！
白居易,閒居,"空腹一盞粥，饑食有餘味。
南簷半床日，暖臥因成睡。

綿袍擁兩膝，竹幾支雙臂。
從旦直至昏，身心一無事。

心足即為富，身閒乃當貴。
富貴在此中，何必居高位。

君看裴相國，金紫光照地。
心苦頭儘白，才年四十四。

乃知高蓋車，乘者多憂畏。


        "
白居易,夏日,東窗晚無熱，北戶涼有風。儘日坐複臥，不離一室中。中心本無係，亦與出門同。
白居易,閒居,深閉竹間扉，靜掃鬆下地。獨嘯晚風前，何人知此意。看山儘日坐，枕帙移時睡。誰能從我遊，使君心無事。
白居易,冬夜,家貧親愛散，身病交遊罷。眼前無一人，獨掩村齋臥。冷落燈火暗，離披簾幕破。策策窗戶前，又聞新雪下。長年漸省睡，夜半起端坐。不學坐忘心，寂莫安可過。兀然身寄世，浩然心委化。如此來四年，一千三百夜。
白居易,早春,雪消冰又釋，景和風複暄。滿庭田地濕，薺葉生牆根。官舍悄無事，日西斜掩門。不開莊老卷，欲與何人言。
白居易,閒居,"肺病不飲酒，眼昏不讀書。
端然無所作，身意閒有餘。

雞棲籬落晚，雪映林木疏。
幽獨已雲極，何必山中居。


        "
白居易,早春,雪散因和氣，冰開得暖光。春銷不得處，唯有鬢邊霜。
白居易,秋晚,籬菊花稀砌桐落，樹陰離離日色薄。單幕疏簾貧寂寞，涼風冷露秋蕭索。光陰流轉忽已晚，顏色凋殘不如昨。萊妻臥病月明時，不搗寒衣空搗藥。
白居易,除夜,薄晚支頤坐，中宵枕臂眠。一從身去國，再見日周天。老度江南歲，春拋渭北田。潯陽來早晚，明日是三年。
白居易,山居,山齋方獨往，塵事莫相仍。藍輿辭鞍馬，緇徒換友朋。朝餐唯藥菜，夜伴隻紗燈。除卻青衫在，其餘便是僧。
白居易,中秋月,萬裡清光不可思，添愁益恨繞天涯。誰人隴外久征戍？何處庭前新彆離？失寵故姬歸院夜，冇蕃老將上樓時。照他幾許人腸斷，玉兔銀蟾遠不知。
白居易,昭君怨,明妃風貌最娉婷，合在椒房應四星。隻得當年備宮掖，何曾專夜奉幃屏？見疏從道迷圖畫，知屈那教配虜庭？自是君恩薄如紙，不須一向恨丹青。
白居易,遣懷,羲和走馭趁年光，不許人間日月長。遂使四時都似電，爭教兩鬢不成霜。榮銷枯去無非命，壯儘衰來亦是常。已共身心要約定，窮通生死不驚忙。
白居易,除夜,歲暮紛多思，天涯渺未歸。老添新甲子，病減舊容輝。鄉國仍留念，功名已息機。明朝四十九，應轉悟前非。
白居易,後宮詞,雨露由來一點恩，爭能遍布及千門？三千宮女胭脂麵，幾個春來無淚痕！
白居易,夜箏,紫袖紅弦明月中，自彈自感暗低容。弦凝指咽聲停處，彆有深情一萬重。
白居易,喜雨,圃旱憂葵堇，農旱憂禾菽。人各有所私，我旱憂鬆竹。鬆乾竹焦死，眷眷在心目。灑葉溉其根，汲水勞僮仆。油雲忽東起，涼雨淒相續。似麵洗垢塵，如頭得膏沐。千柯習習潤，萬葉欣欣綠。十日澆灌功，不如一霡霂。方知宰生靈，何異活草木。所以聖與賢，同心調玉燭。
白居易,落花,留春春不住，春歸人寂寞。厭風風不定，風起花蕭索。既興風前歎，重命花下酌。勸君嘗綠醅，教人拾紅萼。桃飄火焰焰，梨墮雪漠漠。獨有病眼花，春風吹不落。
白居易,和三月三十日四十韻,送春君何在，君在山陰署。憶我蘇杭時，春遊亦多處。為君歌往事，豈敢辭勞慮。莫怪言語狂，須知酬答遽。江南臘月半，水凍凝如瘀。寒景尚蒼茫，和風已吹噓。女牆城似灶，雁齒橋如鋸。魚尾上奫淪，草芽生沮洳。律遲太簇管，日緩羲和馭。布澤木龍催，迎春土牛助。雨師習習灑，雲將飄飄翥。四野萬裡晴，千山一時曙。杭土麗且康，蘇民富而庶。善惡有懲勸，剛柔無吐茹。雨衙少辭牒，四境稀書疏。俗以勞俫安，政因閒暇著。仙亭日登眺，虎丘時遊預。[望仙亭在杭，虎丘寺在蘇。]尋幽駐旌軒，選勝回賓禦。舟移溪鳥避，樂作林猿覷。池古莫耶沉，石奇羅刹踞。[劍池在蘇州，羅刹石在杭州)。]水苗泥易耨，畬粟灰難鋤。紫蕨抽出畦，白蓮埋在淤。萎花紅帶黯，濕葉黃含菸。[楚辭雲，葉菸色而就黃。]鏡動波颭菱，雪回風旋絮。手經攀桂馥，齒為嘗梅楚。坐並船腳歌，行多馬蹄跙。聖賢清濁醉，水陸鮮肥飫。魚鱠芥醬調，水葵鹽豉絮。雖微五褲詠，幸免兆人詛。但令樂不荒，何必遊無倨。吳苑仆尋罷，越城公尚據。舊遊幾客存，新宴誰人與。莫空文舉酒，強下何曾箸。江上易優遊，城中多毀譽。分應當自儘，事勿求人恕。我既無子孫，君仍畢婚娶。久為雲雨彆，終擬江湖去。範蠡有扁舟，陶潛有籃輿。兩心苦相憶，兩口遙相語。最恨七年春，春來各一處。
白居易,偶作,紅杏初生葉，青梅已綴枝。闌珊花落後，寂寞酒醒時。坐悶低眉久，行慵舉足遲。少年君某怪，頭白自應知。
白居易,偶作,張翰一杯酒，榮期三樂歌。聰明傷混沌，煩惱汙頭陀。簟冷秋生早，階閒日上多。近來門更靜，無雀可張羅。
白居易,除夜,病眼少眠非守歲，老心多感又臨春。火銷燈儘天明後，便是平頭六十人。
白居易,寒食,人老何所樂，樂在歸鄉國。我歸故園來，九度逢寒食。故園在何處，池館東城側。四鄰梨花時，二月伊水色。豈獨好風土，仍多舊親戚。出去恣歡遊，歸來聊燕息。有官供祿俸，無事勞心力。但恐優穩多，微躬銷不得。
白居易,春遊,"上馬臨出門，出門複逡巡。
回頭問妻子，應怪春遊頻。

誠知春遊頻，其奈老大身。
朱顏去複去，白發新更新。

請君屈十指，為我數交親。
大限年百歲，幾人及七旬。

我今六十五，走若下阪輪。
假使得七十，隻有五度春。

逢春不遊樂，但恐是癡人。


        "
白居易,偶作,籃舁出即忘歸舍，柴戶昏猶未掩關。聞客病時慚體健，見人忙處覺身閒。清涼秋寺行香去，和暖春城拜表還。木雁一篇須記取，致身才與不才間。
白居易,楊柳枝詞,一樹春風千萬枝，嫩如金色軟於絲。永豐西角荒園裡，儘日無人屬阿誰？
白居易,閒居,風雨蕭條秋少客，門庭冷靜晝多關。金羈駱馬近賣卻，羅袖柳枝尋放還。書卷略尋聊取睡，酒杯淺把粗開顏。眼昏入夜休看月，腳重經春不上山。心靜無妨喧處寂，機忘兼覺夢中閒。是非愛惡銷停儘，唯寄空身在世間。
白居易,藍橋驛見元九詩,藍橋春雪君歸日，秦嶺秋風我去時。每到驛亭先下馬，循牆繞柱覓君詩。
白居易,秋晚,煙景淡濛濛，池邊微有風。覺寒蛩近壁，知暝鶴歸籠。長貌隨年改，衰情與物同。夜來霜厚薄，梨葉半低紅。
白居易,感事,服氣崔常侍，燒丹鄭舍人。常期生羽翼，那忽化灰塵。每遇淒涼事，還思潦倒身。唯知趁杯酒，不解煉金銀。睡適三屍性，慵安五藏神。無憂亦無喜，六十六年春。
白居易,喜雨,西北油然雲勢濃，須臾滂沛雨飄空。頓疏萬物焦枯意，定看秋郊稼穡豐。
白居易,鳥,誰道群生性命微，一般骨肉一般皮。勸君莫打枝頭鳥，子在巢中望母歸。
白居易,送春,三月三十日，春歸日複暮。惆悵問春風，明朝應不住。送春曲江上，眷眷東西顧。但見撲水花，紛紛不知數。人生似行客，兩足無停步。日日進前程，前程幾多路？兵刀與水火，儘可違之去。唯有老到來，人間無避處。感時良為已，獨倚池南樹。今日送春心，心如彆親故。
白居易,桐花,春令有常候，清明桐始發。何此巴峽中，桐花開十月？豈伊物理變？信是土宜彆。地氣反寒暄，天時倒生殺。草木堅強物，所稟固難奪。風候一參差，榮枯遂乖剌。況吾北人性，不耐南方熱。強羸壽夭間，安得依時節？
白居易,賀雨,"皇帝嗣寶曆，元和三年冬。自冬及春暮，不雨旱爞爞。

上心念下民，懼歲成災凶。遂下罪己詔，殷勤告萬邦。

帝曰予一人，繼天承祖宗。憂勤不遑寧，夙夜心忡忡。

元年誅劉辟，一舉靖巴邛。二年戮李錡，不戰安江東。

顧惟眇眇德，遽有巍巍功。或者天降沴，無乃儆予躬。

上思答天戒，下思致時邕。莫如率其身，慈和與儉恭。

乃命罷進獻，乃命賑饑窮。宥死降五刑，責己寬三農。

宮女出宣徽，廄馬減飛龍。庶政靡不舉，皆出自宸衷。

奔騰道路人，傴僂田野翁。歡呼相告報，感泣涕沾胸。

順人人心悅，先天天意從。詔下才七日，和氣生衝融。

凝為油油雲，散作習習風。晝夜三日雨，淒淒複濛濛。

萬心春熙熙，百穀青芃芃。人變愁為喜，歲易儉為豐。

乃知王者心，憂樂與眾同。皇天與後土，所感無不通。

冠珮何鏘鏘，將相及王公。蹈舞呼萬歲，列賀明庭中。

小臣誠愚陋，職忝金鑾宮。稽首再三拜，一言獻天聰。

君以明為聖，臣以直為忠。敢賀有其始，亦願有其終。


        "
白居易,雜興三首,"楚王多內寵，傾國選嬪妃。又愛從禽樂，馳騁每相隨。

錦鞲臂花隼，羅袂控金羈。遂習宮中女，皆如馬上兒。

色禽合為荒，刑政兩已衰。雲夢春仍獵，章華夜不歸。

東風二月天，春雁正離離。美人挾銀鏑，一發疊雙飛。

飛鴻驚斷行，斂翅避蛾眉。君王顧之笑，弓箭生光輝。

回眸語君曰，昔聞莊王時。有一愚夫人，其名曰樊姬。

不有此遊樂，三載斷鮮肥。

越國政初荒，越天旱不已。風日燥水田，水涸塵飛起。

國中新下令，官渠禁流水。流水不入田，壅入王宮裡。

餘波養魚鳥，倒影浮樓雉。澹灩九折池，縈回十餘裡。

四月芰荷發，越王日遊嬉。左右好風來，香動芙蓉蕊。

但愛芙蓉香，又種芙蓉子。不念閶門外，千裡稻苗死。

吳王心日侈，服玩儘奇瑰。身臥翠羽帳，手持紅玉杯。

冠垂明月珠，帶束通天犀。行動自矜顧，數步一裴回。

小人知所好，懷寶四方來。奸邪得藉手，從此倖門開。

古稱國之寶，穀米與賢才。今看君王眼，視之如塵灰。

伍員諫已死，浮屍去不回。姑蘇台下草，麋鹿暗生麑。


        "
白居易,悲哉行·悲哉為儒者,"悲哉為儒者，力學不知疲。讀書眼欲暗，秉筆手生胝。

十上方一第，成名常苦遲。縱有宦達者，兩鬢已成絲。

可憐少壯日，適在窮賤時。丈夫老且病，焉用富貴為。

沉沉朱門宅，中有乳臭兒。狀貌如婦人，光明膏粱肌。

手不把書卷，身不擐戎衣。二十襲封爵，門承勳戚資。

春來日日出，服禦何輕肥。朝從博徒飲，暮有倡樓期。

平封還酒債，堆金選蛾眉。聲色狗馬外，其餘一無知。

山苗與澗鬆，地勢隨高卑。古來無奈何，非君獨傷悲。


        "
白居易,村居苦寒,八年十二月，五日雪紛紛。竹柏皆凍死，況彼無衣民！回觀村閭間，十室八九貧。北風利如劍，布絮不蔽身。唯燒蒿棘火，愁坐夜待晨。乃知大寒歲，農者尤苦辛。顧我當此日，草堂深掩門。褐裘覆絁被，坐臥有餘溫。幸免饑凍苦，又無壟畝勤。念彼深可愧，自問是何人。
白居易,續古詩十首,戚戚複戚戚，送君遠行役。行役非中原，海外黃沙磧。伶俜獨居妾，迢遞長征客。君望功名歸，妾憂生死隔。誰家無夫婦，何人不離拆。所恨薄命身，嫁遲彆日迫。妾身有存歿，妾心無改易。生作閨中婦，死作山頭石。掩淚彆鄉裡，飄搖將遠行。茫茫綠野中，春儘孤客情。驅馬上丘壟，高低路不平。風吹棠梨花，啼鳥時一聲。古墓何代人，不知姓與名。化作路傍土，年年春草生。感彼忽自悟，今我何營營。朝采山上薇，暮采山上薇。歲晏薇亦儘，饑來何所為。坐飲白泉水，手把青鬆枝。擊節獨長歌，其聲清且悲。櫪馬非不肥，所苦常縶維。豢豕非不飽，所憂竟為犧。行行歌此曲，以慰常苦饑。雨露長纖草，山苗高入雲。風雪折勁木，潤鬆摧為薪。風摧此何意，雨長彼何因。百丈澗底死，寸莖山上春。可憐苦節士，感此涕盈巾。窈窕雙鬟女，容德俱如玉。晝居不逾閾，夜行常秉燭。氣如含露蘭，心如貫霜竹。宜當備嬪禦，胡為守幽獨？無媒不得選，年忽過三六。歲暮望漢宮，誰在黃金屋？邯鄲進倡女，能唱黃花曲。一曲稱君心，恩榮連九族。棲棲遠方士，讀書三十年。業成無知己，徒步來入關。長安多王侯，英俊競攀援。幸隨眾賓末，得廁門館間。東閣有旨酒，中堂有管弦。何為向隅客，對此不開顏？富貴無是非，主人終日歡。貧賤多悔尤，客子中夜歎。歸去複歸去，故鄉貧亦安。涼風飄嘉樹，日夜減芳華。下有感秋婦，攀條苦悲嗟。我本幽閒女，結發事豪家。豪家多婢仆，門內頗驕奢。良人近封侯，出入鳴玉珂。自從富貴來，恩薄讒言多。塚婦獨守禮，群妾互奇衺。但信言有玷，不察心無瑕。容光未銷歇，歡愛忽磋跎。何意掌上玉，化為眼中砂。盈盈一尺水，浩浩千丈河。勿言小大異，隨分有風波。閨房猶複爾，邦國當如何？心亦無所迫，身亦無所拘。何為腸中氣，鬱鬱不得舒？不舒良有以，同心久離居。五年不見麵，三年不得書。念此令人老，抱膝坐長籲。豈無盈尊酒，非君誰與娛。攬衣出門行，遊觀繞林渠。澹澹春水暖，東風生綠蒲。上有和鳴雁，下有掉尾魚。飛沉一何樂，鱗羽各有徒。而我方獨處，不與之子俱。顧彼自傷己，禽魚之不如。出遊欲遣憂，孰知憂有餘。春旦日初出，曈曈耀晨輝。草木照未遠，浮雲已蔽之。天地黯以晦，當午如昏時。雖有東南風，力微不能吹。中園何所有，滿地青青葵。陽光委雲上，傾心欲何依？
白居易,讀史五首,"楚懷放靈均，國政亦荒淫。
彷徨未忍決，繞澤行悲吟。

漢文疑賈生，謫置湘之陰。
是時刑方措，此去難為心。

士生一代間，誰不有浮沉。
良時真可惜，亂世何足欽。

乃知汨羅恨，未抵長沙深。

禍患如棼絲，其來無端緒。
馬遷下蠶室，嵇康就囹圄。

抱冤誌氣屈，忍恥形神沮。
當彼戮辱時，奮飛無翅羽。

商山有黃綺，潁川有巢許。
何不從之遊，超然離網罟。

山林少羈鞅，世路多艱阻。
寄謝伐檀人，慎勿嗟窮處。

漢日大將軍，少為乞食子。
秦時故列侯，老作鋤瓜士。

春華何暐曄，園中發桃李。
秋風忽蕭條，堂上生荊杞。

深穀變為岸，桑田成海水。
勢去未須悲，時來何足喜。

寄言榮枯者，反複殊未已。

含沙射人影，雖病人不知。
巧言構人罪，至死人不疑。

掇蜂殺愛子，掩鼻戮寵姬。
弘恭陷蕭望，趙高謀李斯。

陰德既必報，陰禍豈虛施。
人事雖可罔，天道終難欺。

明則有刑辟，幽則有神祇。
苟免勿私喜，鬼得而誅之。

季子憔悴時，婦見不下機。
買臣負薪日，妻亦棄如遺。

一朝黃金多，佩印衣錦歸。
去妻不敢視，婦嫂強依依。

富貴家人重，貧賤妻子欺。
奈何貧富間，可移親愛誌。

遂使中人心，汲汲求富貴。
又令下人力，各競錐刀利。

隨分歸舍來，一取妻孥意。


        "
白居易,八駿圖,穆王八駿天馬駒，後人愛之寫為圖。背如龍兮頸如象，骨竦筋高脂肉壯。日行萬裡速如飛，穆王獨乘何所之？四荒八極踏欲遍，三十二蹄無歇時。屬車軸折趁不及，黃屋草生棄若遺。瑤池西赴王母宴，七廟經年不親薦。璧台南與盛姬遊，明堂不複朝諸侯。《白雲》《黃竹》歌聲動，一人荒樂萬人愁。周從後稷至文武，積德累功世勤苦。豈知才及四代孫，心輕王業如灰土。由來尤物不在大，能蕩君心則為害。文帝卻之不肯乘，千裡馬去漢道興。穆王得之不為戒，八駿駒來周室壞。至今此物世稱珍，不知房星之精下為怪。八駿圖，君莫愛。
白居易,李夫人,漢武帝，初喪李夫人。夫人病時不肯彆，死後留得生前恩。君恩不儘念不已，甘泉殿裡令寫真。丹青畫出竟何益？不言不笑愁殺人。又令方士合靈藥，玉釜煎鏈金爐焚。九華帳深夜悄悄，反魂香降夫人魂。夫人之魂在何許？香煙引到焚香處。既來何苦不須臾？縹緲悠揚還滅去。去何速兮來何遲？是耶非耶兩不知。翠蛾仿佛平生貌，不似昭陽寢疾時。魂之不來君心苦，魂之來兮君亦悲。背燈隔帳不得語，安用暫來還見違。傷心不獨漢武帝，自古及今皆若斯。君不見穆王三日哭，重璧台前傷盛姬。又不見泰陵一掬淚，馬嵬坡下念貴妃。縱令妍姿豔質化為土，此恨長在無銷期。生亦惑，死亦惑，尤物惑人忘不得。人非木石皆有情，不如不遇傾城色。
白居易,歲暮,已任時命去，亦從歲月除。中心一調伏，外累儘空虛。名宦意已矣，林泉計何如。擬近東林寺，溪邊結一廬。
白居易,白發,白發知時節，暗與我有期。今朝日陽裡，梳落數莖絲。家人不慣見，憫默為我悲。我雲何足怪，此意爾不知。凡人年三十，外壯中已衰。但思寢食味，已減二十時。況我今四十，本來形貌羸。書魔昏兩眼，酒病沉四肢。親愛日零落，在者仍彆離。身心久如此，白發生已遲。由來生老死，三病長相隨。除卻念無生，人間無藥治。
白居易,秋日,池殘寥落水，窗下悠揚日。嫋嫋秋風多，槐花半成實。下有獨立人，年來四十一。
白居易,山石榴，寄元九,山石榴，一名山躑躅，一名杜鵑花。杜鵑啼時花撲撲。九江三月杜鵑來，一聲催得一枝開。江城上佐閒無事，山下斫得廳前栽。爛熳一欄十八樹，根株有數花無數。千房萬葉一時新，嫩紫殷紅鮮麴塵。淚痕浥損燕支臉，剪刀裁破紅綃巾。謫仙初墮愁在世，姹女新嫁嬌泥春。日射血珠將滴地，風翻火焰欲燒人。閒折兩枝持在手，細看不似人間有。花中此物似西施，芙蓉芍藥皆嫫母。奇芳絕豔彆者誰？通州遷客元拾遺。拾遺初貶江陵去，去時正值青春暮。商山秦嶺愁殺君，山石榴花紅夾路。題詩報我何所雲？苦雲色似石榴裙。當時叢畔唯思我，今日欄前隻憶君。憶君不見坐銷落，日西風起紅紛紛。
白居易,渭村退居寄禮部崔侍郎翰林錢舍人詩一百韻,"聖代元和歲，閒居渭水陽。不才甘命舛，多幸遇時康。

朝野分倫序，賢愚定否臧。重文疏卜式，尚少棄馮唐。

由是推天運，從茲樂性場。籠禽放高翥，霧豹得深藏。

世慮休相擾，身謀且自強。猶須務衣食，未免事農桑。

薙草通三徑，開田占一坊。晝扉扃白版，夜碓掃黃粱。

隙地治場圃，閒時糞土疆。枳籬編刺夾，薤壟擘科秧。

穡力嫌身病，農心願歲穰。朝衣典杯酒，佩劍博牛羊。

困倚栽鬆鍤，饑提采蕨筐。引泉來後澗，移竹下前岡。

生計雖勤苦，家資甚渺茫。塵埃常滿甑，錢帛少盈囊。

弟病仍扶杖，妻愁不出房。傳衣念藍縷，舉案笑糟糠。

犬吠村胥鬨，蟬鳴織婦忙。納租看縣帖，輸粟問軍倉。

夕歇攀村樹，秋行繞野塘。雲容陰慘澹，月色冷悠揚。

蕎麥鋪花白，棠梨間葉黃。早寒風摵摵，新霽月蒼蒼。

園菜迎霜死，庭蕪過雨荒。簷空愁宿燕，壁暗思啼螿。

眼為看書損，肱因運甓傷。病骸渾似木，老鬢欲成霜。

少睡知年長，端憂覺夜長。舊遊多廢忘，往事偶思量。

忽憶煙霄路，常陪劍履行。登朝思檢束，入閣學趨蹌。

命偶風雲會，恩覃雨露霶。沾枯發枝葉，磨鈍起鋒铓。

崔閣連鑣騖，錢兄接翼翔。齊竽混韶夏，燕石廁琳琅。

同日升金馬，分宵直未央。共詞加寵命，合表謝恩光。

廄馬驕初跨，天廚味始嘗。朝晡頒餅餌，寒暑賜衣裳。

對秉鵝毛筆，俱含雞舌香。青縑衾薄絮，朱裡幕高張。

晝食恒連案，宵眠每並床。差肩承詔旨，連署進封章。

起草偏同視，疑文最共詳。滅私容點竄，窮理析毫芒。

便共輸肝膽，何曾異肺腸。慎微參石奮，決密與張湯。

禁闥青交瑣，宮垣紫界牆。井闌排菡萏，簷瓦鬥鴛鴦。

樓額題鳷鵲，池心浴鳳凰。風枝萬年動，溫樹四時芳。

宿露凝金掌，晨暉上璧璫。砌筠塗綠粉，庭果滴紅漿。

曉從朝興慶，春陪宴柏梁。傳呼鞭索索，拜舞珮鏘鏘。

仙仗環雙闕，神兵辟兩廂。火翻紅尾旆，冰卓白竿槍。

滉漾經魚藻，深沈近浴堂。分庭皆命婦，對院即儲皇。

貴主冠浮動，親王轡鬨裝。金鈿相照耀，朱紫間熒煌。

球簇桃花綺，歌巡竹葉觴。窪銀中貴帶，昂黛內人妝。

賜禊東城下，頒酺曲水傍。尊罍分聖酒，妓樂借仙倡。

淺酌看紅藥，徐吟把綠楊。宴回過禦陌，行歇入僧房。

白鹿原東腳，青龍寺北廊。望春花景暖，避暑竹風涼。

下直閒如社，尋芳醉似狂。有時還後到，無處不相將。

雞鶴初雖雜，蕭蘭久乃彰。來燕隗貴重，去魯孔恓惶。

聚散期難定，飛沉勢不常。五年同晝夜，一彆似參商。

屈折孤生竹，銷摧百煉鋼。途窮任憔悴，道在肯彷徨。

尚念遺簪折，仍憐病雀瘡。恤寒分賜帛，救餒減餘糧。

藥物來盈裹，書題寄滿箱。殷勤翰林主，珍重禮闈郎。

喣沫誠多謝，摶扶豈所望。提攜勞氣力，吹簸不飛揚。

拙劣才何用，龍鐘分自當。妝嫫徒費黛，磨甋詎成璋。

習隱將時背，乾名與道妨。外身宗老氏，齊物學蒙莊。

疏放遺千慮，愚蒙守一方。樂天無怨歎，倚命不劻勷。

憤懣胸須豁，交加臂莫攘。珠沉猶是寶，金躍未為祥。

泥尾休搖掉，灰心罷激昂。漸閒親道友，因病事醫王。

息亂歸禪定，存神入坐亡。斷癡求慧劍，濟苦得慈航。

不動為吾誌，無何是我鄉。可憐身與世，從此兩相忘。


        "
白居易,舟中讀元九詩,把君詩卷燈前讀，詩儘燈殘天未明。眼痛滅燈猶暗坐，逆風吹浪打船聲。
白居易,放言五首　並序,元九在江陵時，有《放言》長句詩五首，韻高而體律，意古而詞新。予每詠之，甚覺有味，雖前輩深於詩者，未有此作。唯李頎有雲：“濟水至清河自濁，周公大聖接輿狂。”斯句近之矣。予出佐潯陽，未屆所任，舟中多暇，江上獨吟，因綴五篇，以續其意耳。朝真暮偽何人辨？古往今來底事無？但愛臧生能詐聖，可知寧子解佯愚？草螢有耀終非火，荷露雖團豈是珠？不取燔柴兼照乘，可憐光彩亦何殊？世途倚伏都無定，塵網牽纏卒未休。禍福回還車轉轂，榮枯反覆手藏鉤。龜靈未免刳腸患，馬失應無折足憂。不信君看弈棋者，輸贏須待局終頭。贈君一法決狐疑，不用鑽龜與祝蓍。試玉要燒三日滿，辨材須待七年期。[真玉燒三日不熱。豫章木生七年而後知。]周公恐懼流言後，王莽謙恭未篡時。向使當初身便死，一生真偽複誰知？誰家第宅成還破？何處親賓哭複歌？昨日屋頭堪炙手，今朝門外好張羅。北邙未省留閒地，東海何曾有定波。莫笑貧賤誇富貴，共成枯骨兩如何。泰山不要欺毫末，顏子無心羨老彭。鬆樹千年終是朽，槿花一日自為榮。何須戀世常憂死，亦莫嫌身漫厭生。生去死來都是幻，幻人哀樂係何情？
白居易,閒遊,外事因慵廢，中懷與靜期。尋泉上山遠，看筍出林遲。白石磨樵斧，青竿理釣絲。澄青深淺好，最愛夕陽時。
白居易,江樓夜吟元九律詩成三十韻,"昨夜江樓上，吟君數十篇。詞飄朱檻底，韻墮淥江前。

清楚音諧律，精微思入玄。收將白雪麗，奪儘碧雲妍。

寸截金為句，雙雕玉作聯。八風淒間發，五彩爛相宣。

冰扣聲聲冷，珠排字字圓。文頭交比繡，筋骨軟於綿。

澒湧同波浪，錚鏦過管弦。醴泉流出地，鈞樂下從天。

神鬼聞如泣，魚龍聽似禪。星回疑聚集，月落為留連。

雁感無鳴者，猿愁亦悄然。交流遷客淚，停住賈人船。

暗被歌姬乞，潛聞思婦傳。斜行題粉壁，短卷寫紅箋。

肉味經時忘，頭風當日痊。老張知定伏，短李愛應顛。

道屈才方振，身閒業始專。天教聲烜赫，理合命迍邅。

顧我文章劣，知他氣力全。工夫雖共到，巧拙尚相懸。

各有詩千首，俱拋海一邊。白頭吟處變，青眼望中穿。

酬答朝妨食，披尋夜廢眠。老償文債負，宿結字因緣。

每歎陳夫子，常嗟李謫仙。名高折人爵，思苦減天年。

不得當時遇，空令後代憐。相悲今若此，湓浦與通川。


        "
白居易,歲暮,窮陰急景坐相催，壯齒韶顏去不回。舊病重因年老發，新愁多是夜長來。膏明自爇源多事，雁默先烹為不才。禍福細尋無會處，不如且進手中杯。
白居易,八月十五日夜湓亭望月,昔年八月十五夜，曲江池畔杏園邊。今年八月十五夜，湓浦沙頭水館前。西北望鄉何處是？東南見月幾回圓。臨風一歎無人會，今夜清光似往年。
白居易,江州赴忠州至江陵已來舟中示舍弟五十韻,"昔作鹹秦客，常思江海行。今來仍儘室，此去又專城。

典午猶為幸，分憂固是榮。簈星州乘送，艛艓驛船迎。

共載皆妻子，同遊即弟兄。寧辭浪跡遠，且貴賞心並。

雲展帆高掛，飆馳棹迅征。溯流從漢浦，循路轉荊衡。

山逐時移色，江隨地改名。風光近東早，水木向南清。

夏口煙孤起，湘川雨半晴。日煎紅浪沸，月射白砂明。

北渚寒留雁，南枝暖待鶯。駢朱桃露萼，點翠柳含萌。

亥市魚鹽聚，神林鼓笛鳴。壺漿椒葉氣，歌曲竹枝聲。

係纜憐沙靜，垂綸愛岸平。水餐紅粒稻，野茹紫花菁。

甌泛茶如乳，台粘酒似餳。膾長抽錦縷，藕脆削瓊英。

容易來千裡，斯須進一程。未曾勞氣力，漸覺有心情。

臥穩添春睡，行遲帶酒酲。忽愁牽世網，便欲濯塵纓。

早接文場戰，曾爭翰苑盟。掉頭稱俊造，翹足取公卿。

且昧隨時義，徒輸報國誠。眾排恩易失，偏壓勢先傾。

虎尾憂危切，鴻毛性命輕。燭蛾誰救活，蠶繭自纏縈。

斂手辭雙闕，回眸望兩京。長沙拋賈誼，漳浦臥劉楨。

鶗鴂鳴還歇，蟾蜍破又盈。年光同激箭，鄉思極搖旌。

潦倒親知笑，衰羸舊識驚。烏頭因感白，魚尾為勞赬.

劍學將何用，丹燒竟不成。孤舟萍一葉，雙鬢雪千莖。

老見人情儘，閒思物理精。如湯探冷熱，似博鬥輸贏。

險路應須避，迷途莫共爭。此心知止足，何物要經營。

玉向泥中潔，鬆經雪後貞。無妨隱朝市，不必謝寰瀛。

但在前非悟，期無後患嬰。多知非景福，少語是元亨。

晦即全身藥，明為伐性兵。昏昏隨世俗，蠢蠢學黎甿.

鳥以能言媾，龜緣入夢烹。知之一何晚，猶足保餘生。


        "
白居易,南浦彆,南浦淒淒彆，西風嫋嫋秋。一看腸一斷，好去莫回頭。
白居易,寄遠,欲忘忘未得，欲去去無由。兩腋不生翅，二毛空滿頭。坐看新落葉，行上最高樓。暝色無邊際，茫茫儘眼愁。
白居易,勤政樓西老柳,半朽臨風樹，多情立馬人。開元一株柳，長慶二年春。
白居易,夜歸,"半醉閒行湖岸東，馬鞭敲鐙轡瓏璁。
萬株鬆樹青山上，十裡沙堤明月中。
樓角漸移當路影，潮頭欲過滿江風。

歸來未放笙歌散，畫戟門開蠟燭紅。


        "
白居易,白發,雪發隨梳落，霜毛繞鬢垂。加添老氣味，改變舊容儀。不肯長如漆，無過總作絲。最憎明鏡裡，黑白半頭時。
白居易,杭州春望,望海樓明照曙霞，護江堤白蹋晴沙。[城東樓名望海樓。]濤聲夜入伍員廟，柳色春藏蘇小家。紅袖織綾誇柿蒂，青旗沽酒趁梨花。[杭州出柿蒂，花者尤佳也。][其俗釀酒趁梨花時熟，號為梨花春。]誰開湖寺西南路？草綠裙腰一道斜。[孤山寺路在湖洲中，草綠時望如裙腰。]
白居易,中隱,大隱住朝市，小隱入丘樊。丘樊太冷落，朝市太囂喧。不如作中隱，隱在留司官。似出複似處，非忙亦非閒。不勞心與力，又免饑與寒。終歲無公事，隨月有俸錢。君若好登臨，城南有秋山。君若愛遊蕩，城東有春園。君若欲一醉，時出赴賓筵。洛中多君子，可以恣歡言。君若欲高臥，但自深掩關。亦無車馬客，造次到門前。人生處一世，其道難兩全。賤即苦凍餒，貴則多憂患。唯此中隱士，致身吉且安。窮通與豐約，正在四者間。
白居易,夜歸,"逐勝移朝宴，留歡放晚衙。
賓寮多謝客，騎從半吳娃。

到處銷春景，歸時及月華。
城陰一道直，燭焰兩行斜。

東吹先催柳，南霜不殺花。
皋橋夜沽酒，燈火是誰家。


        "
白居易,送春,"銀花鑿落從君勸，金屑琵琶為我彈。

不獨送春兼送老，更嘗一著更聽看。


        "
白居易,歲暮,慘澹歲雲暮，窮陰動經旬。霜風裂人麵，冰雪摧車輪。而我當是時，獨不知苦辛。晨炊廩有米，夕爨廚有薪。夾帽長覆耳，重裘寬裹身。加之一杯酒，煦嫗如陽春。洛城士與庶，比屋多饑貧。何處爐有火？誰家甑無塵？如我飽暖者，百人無一人。安得不慚愧，放歌聊自陳。
白居易,秋雨夜眠,涼冷三秋夜，安閒一老翁。臥遲燈滅後，睡美雨聲中。灰宿溫瓶火，香添暖被籠。曉晴寒未起，霜葉滿階紅。
白居易,與夢得沽酒閒飲且約後期,少時猶不憂生計，老後誰能惜酒錢。共把十千沽一鬥，相看七十欠三年。閒征雅令窮經史，醉聽清吟勝管弦。更待菊黃家醞熟，共君一醉一陶然。
白居易,白發,白發生來三十年，而今須鬢儘皤然。歌吟終日如狂叟，衰疾多時似瘦仙。八戒夜持香火印，三元朝念蕊珠篇。其餘便被春收拾，不作閒遊即醉眠。
白居易,逍遙詠,亦莫戀此身，亦莫厭此身。此身何足戀，萬劫煩惱根。此身何足厭，一聚虛空塵。無戀亦無厭，始是逍遙人。
白居易,感舊,晦叔墳荒草已陳，夢得墓濕土猶新。微之捐館將一紀，杓直歸丘二十春。城中雖有故第宅，庭蕪園廢生荊榛。篋中亦有舊書劄，紙穿字蠹成灰塵。平生定交取人窄，屈指相知唯五人。四人先去我在後，一枝蒲柳衰殘身。豈無晚歲新相識，相識麵親心不親。人生莫羨苦長命，命長感舊多悲辛。
白居易,池上篇,十畝之宅，五畝之園。有水一池，有竹千竿。勿謂土狹，勿謂地偏。足以容膝，足以息肩。有堂有庭，有橋有船。有書有酒，有歌有弦。有叟在中，白須飄然。識分知足，外無求焉。如鳥擇木，姑務巢安。如龜居坎，不知海寬。靈鶴怪石，紫菱白蓮。皆吾所好，儘在吾前。時飲一杯，或吟一篇。妻孥熙熙，雞犬閒閒。優哉遊哉，吾將終老乎其間。
白居易,閒遊,欲笑隨情酒逐身，此身雖老未辜春。春來點檢閒遊數，猶自多於年少人。
白居易,失題,石榴枝上花千朵，荷葉杯中酒十分。滿院弟兄皆痛飲，就中大戶不如君。
白居易,竹枝,巴東船舫上巴西，波麵風生雨腳齊。水蓼冷花紅簌簌，江蘺濕葉碧淒淒。
白居易,竹枝,江畔誰家唱竹枝，前聲斷咽後聲遲。怪來調苦緣詞苦，多是通州司馬詩。
白居易,竹枝,瞿塘峽口水煙低，白帝城頭月向西。唱到竹枝聲咽處，寒猿閒鳥一時啼。
白居易,竹枝,竹枝苦怨怨何人，夜靜山空歇又聞。蠻兒巴女齊聲唱，愁殺江南病使君。
白居易,秋霽,"金火不相待，炎涼雨中變。
林晴有殘蟬，巢冷無留燕。

沉吟卷長簟，愴惻收團扇。
向夕稍無泥，閒步青苔院。

月出砧杵動，家家搗秋練。
獨對多病妻，不能理針線。

冬衣殊未製，夏服行將綻。
何以迎早秋，一杯聊自勸。


        "
白居易,首夏,孟夏百物滋，動植一時好。麋鹿樂深林，蟲蛇喜豐草。翔禽愛密葉，遊鱗悅新藻。天和遺漏處，而我獨枯槁。一身在天末，骨肉皆遠道。舊國無來人，寇戎塵浩浩。沉憂竟何益，隻自勞懷抱。不如放身心，冥然任天造。潯陽多美酒，可使杯不燥。湓魚賤如泥，烹灸無昏早。朝飯山下寺，暮醉湖中島。何必歸故鄉，茲焉可終老。
白居易,東坡種花二首,持錢買花樹，城東坡上栽。但購有花者，不限桃杏梅。百果參雜種，千枝次第開。天時有早晚，地力無高低。紅者霞豔豔，白者雪皚皚。遊蜂遂不去，好鳥亦棲來。前有長流水，下有小平台。時拂台上石，一舉風前杯。花枝蔭我頭，花蕊落我懷。獨酌複獨詠，不覺月平西。巴俗不愛花，竟春無人來。唯此醉太守，儘日不能回。東坡春向暮，樹木今何如？漠漠花落儘，翳翳葉生初。每日領童仆，荷鋤仍決渠。劃土壅其本，引泉溉其枯。小樹低數尺，大樹長丈餘。封植來幾時，高下齊扶疏。養樹既如此，養民亦何殊？將欲茂枝葉，必先救根株。雲何救根株？勸農均賦租。雲何茂枝葉？省事寬刑書。移此為郡政，庶幾氓俗蘇。
白居易,歲晚,霜降水返壑，風落木歸山。冉冉歲將宴，物皆複本源。何此南遷客，五年獨未還？命屯分已定，日久心彌安。亦嘗心與口，靜念私自言：去國固非樂，歸鄉未必歡。何須自生苦，舍易求其難？
白居易,重賦,"厚地植桑麻，所要濟生民。
生民理布帛，所求活一身。

身外充征賦，上以奉君親。
國家定兩稅，本意在愛人。

厥初防其淫，明敕內外臣。
稅外加一物，皆以枉法論。

奈何歲月久，貪吏得因循。
浚我以求寵，斂索無冬春。

織絹未成匹，繰絲未盈斤。
裡胥迫我納，不許暫逡巡。

歲暮天地閉，陰風生破村。
夜深煙火儘，霰雪白紛紛。

幼者形不蔽，老者體無溫。
悲喘與寒氣，並入鼻中辛。

昨日輸殘稅，因窺官庫門。
繒帛如山積，絲絮如雲屯。

號為羨餘物，隨月獻至尊。
奪我身上暖，買爾眼前恩。

進入瓊林庫，歲久化為塵。


        "
白居易,母彆子,母彆子，子彆母，白日無光哭聲苦。關西驃騎大將軍，去年破虜新策勳。敕賜金錢二百萬，洛陽迎得如花人。新人迎來舊人棄，掌上蓮花眼中刺。迎新棄舊未足悲，悲在君家留兩兒。一始扶行一初坐，坐啼行哭牽人衣。以汝夫婦新燕婉，使我母子生彆離。不如林中烏與鵲，母不失雛雄伴雌。應似園中桃李樹，花落隨風子在枝。新人新人聽我語，洛陽無限紅樓女。但願將軍重立功，更有新人勝於汝。
白居易,隋堤柳,隋堤柳，歲久年深儘衰朽。風飄飄兮雨蕭蕭，三株兩株汴河口。老枝病葉愁殺人，曾經大業年中春。大業年中煬天子，種柳成行夾流水。西自黃河東至淮，綠陰一千三百裡。大業末年春暮月，柳色如煙絮如雪。南幸江都恣佚遊，應將此柳係龍舟。紫髯郎將護錦纜，青娥禦史直迷樓。海內財力此時竭，舟中歌笑何日休？上荒下困勢不久，宗社之危如綴旒。煬天子，自言福祚長無窮，豈知皇子封酅公。龍舟未過彭城閣，義旗已入長安宮。蕭牆禍生人事變，晏駕不得歸秦中。土墳數尺何處葬？吳公台下多悲風。二百年來汴河路，沙草和煙朝複暮。後王何以鑒前王？請看隋堤亡國樹。
白居易,感時,朝見日上天，暮見日入地。不覺明鏡中，忽年三十四。勿言身未老，冉冉行將至。白發雖未生，朱顏已先悴。人生詎幾何，在世猶如寄。雖有七十期，十人無一二。今我猶未悟，往往不適意。胡為方寸間，不貯浩然氣。貧賤非不惡，道在何足避。富貴非不愛，時來當自致。所以達人心，外物不能累。唯當飲美酒，終日陶陶醉。斯言勝金玉，佩服無失墜。
白居易,歸田三首,"人生何所欲，所欲唯兩端。
中人愛富貴，高士慕神仙。

神仙須有籍，富貴亦在天。
莫戀長安道，莫尋方丈山。

西京塵浩浩，東海浪漫漫。
金門不可入，琪樹何由攀。

不如歸山下，如法種春田。

種田意已決，決意複何如。
賣馬買犢使，徒步歸田廬。

迎春治耒耜，候雨辟菑畬。
策杖田頭立，躬親課仆夫。

吾聞老農言，為稼慎在初。
所施不鹵莽，其報必有餘。

上求奉王稅，下望備家儲。
安得放慵惰，拱手而曳裾。

學農未為鄙，親友勿笑餘。
更待明年後，自擬執犁鋤。

三十為近臣，腰間鳴佩玉。
四十為野夫，田中學鋤穀。

何言十年內，變化如此速。
此理固是常，窮通相倚伏。

為魚有深水，為鳥有高木。
何必守一方，窘然自牽束。

化吾足為馬，吾因以行陸。
化吾手為彈，吾因以求肉。

形骸為異物，委順心猶足。
幸得且歸農，安知不為福。

況吾行欲老，瞥若風前燭。
孰能俄頃間，將心係榮辱。


        "
白居易,馬上作,"處世非不遇，榮身頗有餘。勳為上柱國，爵乃朝大夫。

自問有何才，兩入承明廬。又問有何政，再駕朱輪車。

矧予東山人，自惟樸且疏。彈琴複有酒，且慕嵇阮徒。

暗被鄉裡薦，誤上賢能書。一列朝士籍，遂為世網拘。

高有罾繳憂，下有陷阱虞。每覺宇宙窄，未嘗心體舒。

蹉跎二十年，頷下生白須。何言左遷去，尚獲專城居。

杭州五千裡，往若投淵魚。雖未脫簪組，且來泛江湖。

吳中多詩人，亦不少酒酤。高聲詠篇什，大笑飛杯盂。

五十未全老，尚可且歡娛。用茲送日月，君以為何如。

秋風起江上，白日落路隅。回首語五馬，去矣勿踟躕。


        "
白居易,自蜀江至洞庭湖口，有感而作,江從西南來，浩浩無旦夕。長波逐若瀉，連山鑿如劈。千年不壅潰，萬姓無墊溺。不爾民為魚，大哉禹之績。導岷既艱遠，距海無咫尺。胡為不訖功，餘水斯委積？洞庭與青草，大小兩相敵。混合萬丈深，淼茫千裡白。每歲秋夏時，浩大吞七澤。水族窟穴多，農人土地窄。我今尚嗟歎，禹豈不愛惜？邈未究其由，想古觀遺跡。疑此苗人頑，恃險不終役。帝亦無奈何，留患與今昔。水流天地內，如身有血脈。滯則為疽疣，治之在針石。安得禹複生，為唐水官伯？手提倚天劍，重來親指畫。疏流似剪紙，決壅同裂帛。滲作膏腴田，踏平魚鱉宅。龍宮變閭裡，水府生禾麥。坐添百萬戶，書我司徒籍。
白居易,新秋,西風飄一葉，庭前颯已涼。風池明月水，衰蓮白露房。其奈江南夜，綿綿自此長。
白居易,江樓月,嘉陵江曲曲江池，明月雖同人彆離。一宵光景潛相憶，兩地陰晴遠不知。誰料江邊懷我夜，正當池畔望君時。今朝共語方同悔，不解多情先寄詩。
白居易,望驛台　三月三十日,"靖安宅裡當窗柳，望驛台前撲地花。(撲地花 一作：鋪地花)兩處春光同日儘，居人思客客思家。 
        "
白居易,病中作,病來城裡諸親故，厚薄親疏心總知。唯有蔚章於我分，深於同在翰林時。
白居易,新秋,二毛生鏡日，一葉落庭時。老去爭由我，愁來欲泥誰？空銷閒歲月，不見舊親知。唯弄扶床女，時時強展眉。
白居易,霓裳羽衣歌　和微之,"我昔元和侍憲皇，曾陪內宴宴昭陽。千歌百舞不可數，

就中最愛霓裳舞。舞時寒食春風天，玉鉤欄下香案前。

案前舞者顏如玉，不著人家俗衣服。虹裳霞帔步搖冠，

鈿瓔累累佩珊珊。娉婷似不任羅綺，顧聽樂懸行複止。

磬簫箏笛遞相攙，擊擫彈吹聲邐迤。散序六奏未動衣，

陽台宿雲慵不飛。中序擘騞初入拍，秋竹竿裂春冰拆。

飄然轉旋回雪輕，嫣然縱送遊龍驚。小垂手後柳無力，

斜曳裾時雲欲生。煙蛾斂略不勝態，風袖低昂如有情。

上元點鬟招萼綠，王母揮袂彆飛瓊。繁音急節十二遍，

跳珠撼玉何鏗錚。翔鸞舞了卻收翅，唳鶴曲終長引聲。

當時乍見驚心目，凝視諦聽殊未足。一落人間八九年，

耳冷不曾聞此曲。湓城但聽山魈語，巴峽唯聞杜鵑哭。

移領錢唐第二年，始有心情問絲竹。玲瓏箜篌謝好箏，

陳寵觱栗沈平笙。清弦脆管纖纖手，教得霓裳一曲成。

虛白亭前湖水畔，前後祗應三度按。便除庶子拋卻來，

聞道如今各星散。今年五月至蘇州，朝鐘暮角催白頭。

貪看案牘常侵夜，不聽笙歌直到秋。秋來無事多閒悶，

忽憶霓裳無處問。聞君部內多樂徒，問有霓裳舞者無。

答雲七縣十萬戶，無人知有霓裳舞。唯寄長歌與我來，

題作霓裳羽衣譜。四幅花箋碧間紅，霓裳實錄在其中。

千姿萬狀分明見，恰與昭陽舞者同。眼前仿佛睹形質，

昔日今朝想如一。疑從魂夢呼召來，似著丹青圖寫出。

我愛霓裳君合知，發於歌詠形於詩。君不見我歌雲，

驚破霓裳羽衣曲。又不見我詩雲，曲愛霓裳未拍時。

由來能事皆有主，楊氏創聲君造譜。君言此舞難得人，

須是傾城可憐女。吳妖小玉飛作煙，越豔西施化為土。

嬌花巧笑久寂寥，娃館苧蘿空處所。如君所言誠有是，

君試從容聽我語。若求國色始翻傳，但恐人間廢此舞。

妍媸優劣寧相遠，大都隻在人抬舉。李娟張態君莫嫌，

亦擬隨宜且教取。


        "
白居易,春風,春風先發苑中梅，櫻杏桃梨次第開。薺花榆莢深村裡，亦道春風為我來。
白居易,首夏,"林靜蚊未生，池靜蛙未鳴。景長天氣好，竟日和且清。

春禽餘哢在，夏木新陰成。兀爾水邊坐，翛然橋上行。

自問一何適，身閒官不輕。料錢隨月用，生計逐日營。

食飽慚伯夷，酒足愧淵明。壽倍顏氏子，富百黔婁生。

有一即為樂，況吾四者並。所以私自慰，雖老有心情。


        "
白居易,春寒,今朝春氣寒，自問何所欲。蘇暖薤白酒，乳和地黃粥。豈惟厭饞口，亦可調病腹。助酌有枯魚，佐餐兼旨蓄。省躬念前哲，醉飽多慚忸。君不聞靖節先生樽長空，廣文先生飯不足。
白居易,春日閒居三首,陶雲愛吾廬，吾亦愛吾屋。屋中有琴書，聊以慰幽獨。是時三月半，花落庭蕪綠。舍上晨鳩鳴，窗間春睡足。睡足起閒坐，景晏方櫛沐。今日非十齋，庖童饋魚肉。饑來恣餐啜，冷熱隨所欲。飽竟快搔爬，筋骸無檢束。豈徒暢肢體，兼欲遺耳目。便可傲鬆喬，何假杯中淥。廣池春水平，群魚恣遊泳。新林綠陰成，眾鳥欣相鳴。時我亦瀟灑，適無累與病。魚鳥人則殊，同歸於遂性。緬思山梁雉，時哉感孔聖。聖人不得所，概然歎時命。我今對鱗羽，取樂成謠詠。得所仍得時，吾生一何幸。勞者不覺歌，歌其勞苦事。逸者不覺歌，歌其逸樂意。問我逸如何，閒居多興味。問我樂如何，閒官少憂累。又問俸厚薄，百千隨月至。又問年幾何，七十行欠二。所得皆過望，省躬良可愧。馬閒無羈絆，鶴老有祿位。設自為化工，優饒隻如是。安得不歌詠，默默受天賜。
白居易,送毛仙翁　江州司馬時作。,仙翁已得道，混跡尋岩泉。肌膚冰雪瑩，衣服雲霞鮮。紺發絲並致，齠容花共妍。方瞳點玄漆，高步淩飛煙。幾見桑海變，莫知龜鶴年。所憩九清外，所遊五嶽巔。軒昊舊為侶，鬆喬難比肩。每嗟人世人，役役如狂顛。孰能脫羈鞅，儘遭名利牽。貌隨歲律換，神逐光陰遷。惟餘負憂譴，憔悴湓江壖。衰鬢忽霜白，愁腸如火煎。羈旅坐多感，徘徊私自憐。晴眺五老峰，玉洞多神仙。何當憫湮厄，授道安虛孱。我師惠然來，論道窮重玄。浩蕩八溟闊，誌泰心超然。形骸既無束，得喪亦都捐。豈識椿菌異，那知鵬鷃懸。丹華既相付，促景定當延。玄功曷可報，感極惟勤拳。霓旌不肯駐，又歸武夷川。語罷倏然彆，孤鶴升遙天。賦詩敘明德，永續步虛篇。
白居易,宿紫閣山北村,"晨遊紫閣峰，暮宿山下村。村老見餘喜，為餘開一尊。

舉杯未及飲，暴卒來入門。紫衣挾刀斧，草草十餘人。

奪我席上酒，掣我盤中飧。主人退後立，斂手反如賓。

中庭有奇樹，種來三十春。主人惜不得，持斧斷其根。

口稱采造家，身屬神策軍。主人慎勿語，中尉正承恩。


        "
白居易,惜花,可憐夭豔正當時，剛被狂風一夜吹。今日流鶯來舊處，百般言語泥空枝。
白居易,十二時行孝文,平旦寅，早起堂前參二親。處分家中送疎水，莫[教]父母喚頻聲。
白居易,十二時行孝文,日出卯，立身之本須行孝。甘餄{右為危}盤中莫使空，時時奉上知饑飽。
白居易,十二時行孝文,食時辰，居家治務最須懃。無事等閒莫外宿，歸來勞費父嫌憎。
白居易,十二時行孝文,隅中巳，終孝之心不合二。竭力懃酬乳哺恩，自得名高上史記。
白居易,十二時行孝文,正南午，侍奉尊親莫辭[訴]。回乾就濕長成人，如今去合論辛苦。
白居易,十二時行孝文,日昳未，在家行孝兼行義。莫取妻言兄弟疏，卻[教]父母流雙淚。
白居易,十二時行孝文,晡時申，父母堂前莫動塵。縱月些些不稱意，向前小語善諮聞。
白居易,十二時行孝文,日入酉，但願父母得長[壽]。身如鬆栢色堅政，莫學愚人多飲酒。
白居易,十二時行孝文,黃昏戌，下簾拂床早交畢。安置父母臥高堂，睡定然乃抽身出。
白居易,十二時行孝文,人定亥，父母年高須[保]愛。但能行孝向尊親，總得揚名於後世。
白居易,十二時行孝文,夜半子，孝養父母存終始。百年恩愛暫時間，莫學愚人不歡喜。
白居易,十二時行孝文,雞鳴醜，高樓大宅得安久。常勸父母發慈心，孝得題名終不朽。
白居易,自覺二首,四十未為老，憂傷早衰惡。前歲二毛生，今年一齒落。形骸日損耗，心事同蕭索。夜寢與朝餐，其間味亦薄。同歲崔舍人，容光方灼灼。始知年與貌，衰盛隨憂樂。畏老老轉迫，憂病病彌縛。不畏複不憂，是除老病藥。朝哭心所愛，暮哭心所親。親愛零落儘，安用身獨存？幾許平生歡，無限骨肉恩。結為腸間痛，聚作鼻頭辛。悲來四支緩，泣儘雙眸昏。所以年四十，心如七十人。我聞浮屠教，中有解脫門。置心為止水，視身如浮雲。抖擻垢穢衣，度脫生死輪。胡為戀此苦，不去猶逡巡。回念發弘願，願此見在身。但受過去報，不結將來因。誓以智慧水，永洗煩惱塵。不將恩愛子，更種憂悲根！
白居易,寄微之三首,江州望通州，天涯與地末。有山萬丈高，有水千裡闊。間之以雲霧，飛鳥不可越。誰知千古險，為我二人設。通州君初到，鬱鬱愁如結。江州我方去，迢迢行未歇。道路日乖隔，音信日斷絕。因風欲寄語，地遠聲不徹。生當複相逢，死當從此彆。君遊襄陽日，我在長安住。今君在通州，我過襄陽去。襄陽九裡郭，樓堞連雲樹。顧此稍依依，是君舊遊處。蒼茫蒹葭水，中有潯陽路。此去更相思，江西少親故。去國日已遠，喜逢物似人。如何含此意，江上坐思君。有如河嶽氣，相合方氛氳。狂風吹中絕，兩處成孤雲。風回終有時，雲合豈無因？努力各自愛，窮通我爾身。
白居易,孟夏思渭村舊居寄舍弟,"嘖嘖雀引雛，稍稍筍成竹。時物感人情，憶我故鄉曲。

故園渭水上，十載事樵牧。手種榆柳成，陰陰覆牆屋。

兔隱豆苗肥，鳥鳴桑椹熟。前年當此時，與爾同遊矚。

詩書課弟侄，農圃資童仆。日暮麥登場，天晴蠶坼簇。

弄泉南澗坐，待月東亭宿。興發飲數杯，悶來棋一局。

一朝忽分散，萬裡仍羈束。井鮒思反泉，籠鶯悔出穀。

九江地卑濕，四月天炎燠。苦雨初入梅，瘴雲稍含毒。

泥秧水畦稻，灰種畬田粟。已訝殊歲時，仍嗟異風俗。

閒登郡樓望，日落江山綠。歸雁拂鄉心，平湖斷人目。

殊方我漂泊，舊裡君幽獨。何時同一瓢，飲水心亦足。


        "
白居易,廢琴,絲桐合為琴，中有太古聲。古聲淡無味，不稱今人情。玉徽光彩滅，朱弦塵土生。廢棄來已久，遺音尚泠泠。不辭為君彈，縱彈人不聽。何物使之然？羌笛與秦箏。
白居易,贈樊著作,陽城為諫議，以正事其君。其手如屈軼，舉必指佞臣。卒使不仁者，不得秉國鈞。元稹為禦史，以直立其身。其心如肺石，動必達窮民。東川八十家，冤憤一言伸。劉辟肆亂心，殺人正紛紛。其嫂曰庾氏，棄絕不為親。從史萌逆節，隱心潛負恩。其佐曰孔戡，舍去不為賓。凡此士與女，其道天下聞。常恐國史上，但記鳳與麟。賢者不為名，名彰教乃敦。每惜若人輩，身死名亦淪。君為著作郎，職廢誌空存。雖有良史才，直筆無所申。何不自著書，實錄彼善人。編為一家言，以備史闕文。
白居易,放鷹,十月鷹出籠，草枯雉兔肥。下鞲隨指顧，百擲無一遺。鷹翅疾如風，鷹爪利如錐。本為鳥所設，今為人所資。孰能使之然，有術甚易知。取其向背性，製在饑飽時。不可使長飽，不可使長饑。饑則力不足，飽則背人飛。乘饑縱搏擊，未飽須縶維。所以爪翅功，而人坐收之。聖明馭英雄，其術亦如斯。鄙語不可棄，吾聞諸獵師。
白居易,采地黃者,"麥死春不雨，禾損秋早霜。
歲晏無口食，田中采地黃。

采之將何用，持以易餱糧。
淩晨荷鋤去，薄暮不盈筐。

攜來朱門家，賣與白麵郎。
與君啖肥馬，可使照地光。

願易馬殘粟，救此苦饑腸。


        "
白居易,不致仕,七十而致仕，禮法有明文。何乃貪榮者，斯言如不聞？可憐八九十，齒墜雙眸昏。朝露貪名利，夕陽憂子孫。掛冠顧翠緌，懸車惜朱輪。金章腰不勝，傴僂入君門。誰不愛富貴？誰不戀君恩？年高須告老，名遂合退身。少時共嗤誚，晚歲多因循。賢哉漢二疏，彼獨是何人？寂寞東門路，無人繼去塵。
白居易,和《思歸樂》,山中不棲鳥，夜半聲嚶嚶。似道思歸樂，行人掩泣聽。皆疑此山路，遷客多南征。憂憤氣不散，結化為精靈。我謂此山鳥，本不因人生。人心自懷土，想作思歸鳴。孟嘗平居時，娛耳琴泠泠。雍門一言感，未奏淚沾纓。魏武銅雀妓，日與歡樂並。一旦西陵望，欲歌先涕零。峽猿亦無意，隴水複何情。為入愁人耳，皆為腸斷聲。請看元侍禦，亦宿此郵亭。因聽思歸鳥，神氣獨安寧。問君何以然，道勝心自平。雖為南遷客，如在長安城。雲得此道來，何慮複何營。窮達有前定，憂喜無交爭。所以事君日，持憲立天庭。雖有回天力，撓之終不傾。況始三十餘，年少有直名。心中誌氣大，眼前爵祿輕。君恩若雨露，君威若雷霆。退不苟免難，進不曲求榮。在火辨玉性，經霜識鬆貞。展禽任三黜，靈均長獨醒。獲戾自東洛，貶官向南荊。再拜辭闕下，長揖彆公卿。荊州又非遠，驛路半月程。漢水照天碧，楚山插雲青。江陵橘似珠，宜城酒如餳。誰謂遣謫去，未妨遊賞行。人生百歲內，天地暫寓形。太倉一稊米，大海一浮萍。身委逍遙篇，心付頭陀經。尚達生死觀，寧為寵辱驚？中懷苟有主，外物安能縈。任意思歸樂，聲聲啼到明。
白居易,和《陽城驛》,"商山陽城驛，中有歎者誰。
雲是元監察，江陵謫去時。

忽見此驛名，良久涕欲垂。
何故陽道州，名姓同於斯。

憐君一寸心，寵辱誓不移。
疾惡若巷伯，好賢如緇衣。

沉吟不能去，意者欲改為。
改為避賢驛，大署於門楣。

荊人愛羊祜，戶曹改為辭。
一字不忍道，況兼姓呼之。

因題八百言，言直文甚奇。
詩成寄與我，鏘若金和絲。

上言陽公行，友悌無等夷。
骨肉同衾裯，至死不相離。

次言陽公跡，夏邑始棲遲。
鄉人化其風，少長皆孝慈。

次言陽公道，終日對酒卮。
兄弟笑相顧，醉貌紅怡怡。

次言陽公節，謇謇居諫司。
誓心除國蠹，決死犯天威。

終言陽公命，左遷天一涯。
道州炎瘴地，身不得生歸。

一一皆實錄，事事無孑遺。
凡是為善者，聞之惻然悲。

道州既已矣，往者不可追。
何世無其人，來者亦可思。

願以君子文，告彼大樂師。
附於雅歌末，奏之白玉墀。

天子聞此章，教化如法施。
直諫從如流，佞臣惡如疵。

宰相聞此章，政柄端正持。
進賢不知倦，去邪勿複疑。

憲臣聞此章，不敢懷依違。
諫官聞此章，不忍縱詭隨。

然後告史氏，舊史有前規。
若作陽公傳，欲令後世知。

不勞敘世家，不用費文辭。
但於國史上，全錄元稹詩。


        "
白居易,答《桐花》,"山木多蓊鬱，茲桐獨亭亭。葉重碧雲片，花簇紫霞英。

是時三月天，春暖山雨晴。夜色向月淺，暗香隨風輕。

行者多商賈，居者悉黎氓。無人解賞愛，有客獨屏營。

手攀花枝立，足蹋花影行。生憐不得所，死欲揚其聲。

截為天子琴，刻作古人形。雲待我成器，薦之於穆清。

誠是君子心，恐非草木情。胡為愛其華，而反傷其生。

老龜被刳腸，不如無神靈。雄雞自斷尾，不願為犧牲。

況此好顏色，花紫葉青青。宜遂天地性，忍加刀斧刑。

我思五丁力，拔入九重城。當君正殿栽，花葉生光晶。

上對月中桂，下覆階前蓂。泛拂香爐煙，隱映斧藻屏。

為君布綠陰，當暑蔭軒楹。沉沉綠滿地，桃李不敢爭。

為君發清韻，風來如叩瓊。泠泠聲滿耳，鄭衛不足聽。

受君封植力，不獨吐芬馨。助君行春令，開花應晴明。

受君雨露恩，不獨含芳榮。戒君無戲言，翦葉封弟兄。

受君歲月功，不獨資生成。為君長高枝，鳳凰上頭鳴。

一鳴君萬歲，壽如山不傾。再鳴萬人泰，泰階為之平。

如何有此用，幽滯在岩坰。歲月不爾駐，孤芳坐凋零。

請向桐枝上，為餘題姓名。待餘有勢力，移爾獻丹庭。


        "
白居易,答《箭鏃》,矢人職司憂，為箭恐不精。精在利其鏃，錯磨鋒鏑成。插以青竹竿，羽之赤雁翎。勿言分寸鐵，為用乃長兵。聞有狗盜者，晝伏夜潛行。摩弓拭箭鏃，夜射不待明。一盜既流血，百犬同吠聲。狺狺嗥不已，主人為之驚。盜心憎主人，主人不知情。反責鏃太利，矢人獲罪名。寄言控弦者，願君少留聽。何不向西射，西天有狼星。何不向東射，東海有長鯨。不然學仁貴，三矢平虜庭。不然學仲連，一發下燕城。胡為射小盜，此用無乃輕。徒沾一點血，虛汙箭頭腥。
白居易,牡丹芳,牡丹芳，牡丹芳，黃金蕊綻紅玉房。千片赤英霞爛爛，百枝絳點燈煌煌。照地初開錦繡段，當風不結蘭麝囊。仙人琪樹白無色，王母桃花小不香。宿露輕盈泛紫豔，朝陽照耀生紅光。紅紫二色間深淺，向背萬態隨低昂。映葉多情隱羞麵，臥叢無力含醉妝。低嬌笑容疑掩口，凝思怨人如斷腸。濃姿貴彩信奇絕，雜卉亂花無比方。石竹金錢何細碎，芙蓉芍藥苦尋常。遂使王公與卿士，遊花冠蓋日相望。庳車軟輿貴公主，香衫細馬豪家郎。衛公宅靜閉東院，西明寺深開北廊。戲蝶雙舞看人久，殘鶯一聲春日長。共愁日照芳難駐，仍張帷幕垂陰涼。花開花落二十日，一城之人皆若狂。三代以還文勝質，人心重華不重實。重華直至牡丹芳，其來有漸非今日。元和天子憂農桑，恤下動天天降祥。去歲嘉禾生九穗，田中寂寞無人至。今年瑞麥分兩岐，君心獨喜無人知。無人知，可歎息。我願暫求造化力，減卻牡丹妖豔色。少回卿士愛花心，同似吾君憂稼穡。
白居易,陵園妾,"陵園妾，顏色如花命如葉。
命如葉薄將奈何，一奉寢宮年月多。
年月多，時光換，春愁秋思知何限。

青絲發落叢鬢疏，紅玉膚銷係裙慢。
憶昔宮中被妒猜，因讒得罪配陵來。
老母啼呼趁車彆，中官監送鎖門回。

山宮一閉無開日，未死此身不令出。
鬆門到曉月裴回，柏城儘日風蕭瑟。
鬆門柏城幽閉深，聞蟬聽燕感光陰。

眼看菊蕊重陽淚，手把梨花寒食心。
把花掩淚無人見，綠蕪牆繞青苔院。
四季徒支妝粉錢，三朝不識君王麵。

遙想六宮奉至尊，宣徽雪夜浴堂春。
雨露之恩不及者，猶聞不啻三千人。
三千人，我爾君恩何厚薄。

願令輪轉直陵園，三歲一來均苦樂。


        "
白居易,酬吳七見寄,"曲江有病客，尋常多掩關。
又聞馬死來，不出身更閒。

聞有送書者，自起出門看。
素緘署丹字，中有瓊瑤篇。

口吟耳自聽，當暑忽翛然。
似漱寒玉冰，如聞商風弦。

首章歎時節，末句思笑言。
懶慢不相訪，隔街如隔山。

嘗聞陶潛語，心遠地自偏。
君住安邑裡，左右車徒喧。

竹藥閉深院，琴尊開小軒。
誰知市南地，轉作壺中天。

君本上清人，名在石堂間。
不知有何過，謫作人間仙。

常恐歲月滿，飄然歸紫煙。
莫忘蜉蝣內，進士有同年。


        "
白居易,訪陶公舊宅,"垢塵不汙玉，靈鳳不啄膻。
嗚呼陶靖節，生彼晉宋間。

心實有所守，口終不能言。
永惟孤竹子，拂衣首陽山。

夷齊各一身，窮餓未為難。
先生有五男，與之同饑寒。

腸中食不充，身上衣不完。
連征竟不起，斯可謂真賢。

我生君之後，相去五百年。
每讀五柳傳，目想心拳拳。

昔常詠遺風，著為十六篇。
今來訪故宅，森若君在前。

不慕尊有酒，不慕琴無弦。
慕君遺榮利，老死此丘園。

柴桑古村落，栗裡舊山川。
不見籬下菊，但餘墟中煙。

子孫雖無聞，族氏猶未遷。
每逢姓陶人，使我心依然。


        "
白居易,長慶二年七月自中書舍人出守杭州，路次藍溪,"太原一男子，自顧庸且鄙。
老逢不次恩，洗拔出泥滓。

既居可言地，願助朝廷理。
伏閣三上章，戇愚不稱旨。

聖人存大體，優貸容不死。
鳳詔停舍人，魚書除刺史。

冥懷齊寵辱，委順隨行止。
我自得此心，於茲十年矣。

餘杭乃名郡，郡郭臨江汜。
已想海門山，潮聲來入耳。

昔予貞元末，羈旅曾遊此。
甚覺太守尊，亦諳魚酒美。

因生江海興，每羨滄浪水。
尚擬拂衣行，況今兼祿仕。

青山峰巒接，白日煙塵起。
東道既不通，改轅遂南指。

自秦窮楚越，浩蕩五千裡。
聞有賢主人，而多好山水。

是行頗為愜，所曆良可紀。
策馬度藍溪，勝遊從此始。


        "
白居易,鶴,人各有所好，物固無常宜。誰謂爾能舞，不如閒立時。
白居易,思歸  時初為校書郎。,"養無晨昏膳，隱無伏臘資。
遂求及親祿，黽勉來京師。

薄俸未及親，彆家已經時。
冬積溫席戀，春違采蘭期。

夏至一陰生，稍稍夕漏遲。
塊然抱愁者，長夜獨先知。

悠悠鄉關路，夢去身不隨。
坐惜時節變，蟬鳴槐花枝。


        "
白居易,長安道,花枝缺處青樓開，豔歌一曲酒一杯。美人勸我急行樂，自古朱顏不再來。君不見外州客，長安道，一回來，一回老。
白居易,題盧秘書夏日新栽竹二十韻,"湘竹初封植，盧生此考槃。久持霜節苦，新托露根難。

等度須當砌，疏稠要滿闌。買憐分薄俸，栽稱作閒官。

葉翦藍羅碎，莖抽玉琯端。幾聲清淅瀝，一簇綠檀欒。

未夜青嵐入，先秋白露團。拂肩搖翡翠，熨手弄琅玕.

韻透窗風起，陰鋪砌月殘。炎天聞覺冷，窄地見疑寬。

梢動勝搖扇，枝低好掛冠。碧籠煙幕幕，珠灑雨珊珊。

晚籜晴雲展，陰芽蟄虺蟠。愛從抽馬策，惜未截魚竿。

鬆韻徒煩聽，桃夭不足觀。梁慚當家杏，台陋本司蘭。

撐撥詩人興，勾牽酒客歡。靜連蘆簟滑，涼拂葛衣單。

豈止消時暑，應能保歲寒。莫同凡草木，一種夏中看。


        "
白居易,題周皓大夫新亭子二十二韻,東道常為主，南亭彆待賓。規模何日創？景致一時新。廣砌羅紅藥，疏窗蔭綠筠。鎖開賓閣曉，梯上妓樓春。置醴寧三爵，加籩過八珍。茶香飄紫筍，膾縷落紅鱗。輝赫車輿鬨，珍奇鳥獸馴。獼猴看櫪馬，鸚鵡喚家人。錦額簾高卷，銀花盞慢巡。勸嘗光祿酒，許看洛川神。[周兼光祿卿，有家妓數十人。]斂翠凝歌黛，流香動舞巾。裙翻繡鸂鵣，梳陷鈿麒麟。笛怨音含楚，箏嬌語帶秦。侍兒催畫燭，醉客吐文茵。投轄多連夜，鳴珂便達晨。入朝紆紫綬，待漏擁朱輪。貴介交三事，光榮照四鄰。甘濃將奉客，穩暖不緣身。十載歌鐘地，三朝節鉞臣。愛才心倜儻，敦舊禮殷勤。門以招賢盛，家因好事貧。始知豪傑意，富貴為交親。
白居易,建昌江,建昌江水縣門前，立馬教人喚渡船。忽似妄年歸蔡渡，草風沙雨渭河邊。
白居易,重題,喜入山林初息影，厭趨朝市久勞生。早年薄有煙霞誌，歲晚深諳世俗情。已許虎溪雲裡臥，不爭龍尾道前行。從茲耳界應清靜，免見啾啾毀譽聲。長鬆樹下小溪頭，班鹿胎巾白布裘。藥圃茶園為產業，野麋林鶴是交遊。雲生澗戶衣裳潤，嵐隱山廚火燭幽。最愛一泉新引得，清泠屈曲繞階流。日高睡足猶慵起，小閣重衾不怕寒。遺愛寺鐘欹枕聽，香爐峰雪撥簾看。匡廬便是逃名地，司馬仍為送老官。心泰身寧是歸處，故鄉何獨在長安？宦途自此心長彆，世事從今口不言。豈止形骸同土木，兼將壽夭任乾坤。胸中壯氣猶須遣，身外浮雲何足論。還有一條遺恨事，高家門館未酬恩。
白居易,病起,"病不出門無限時，今朝強出與誰期。

經年不上江樓醉，勞動春風颺酒旗。


        "
白居易,鸚鵡,竟日語還默，中宵棲複驚。身囚緣彩翠，心苦為分明。暮起歸巢思，春多憶侶聲。誰能拆籠破，從放快飛鳴？
白居易,卜居,遊宦京都二十春，貧中無處可安貧。長羨蝸牛猶有舍，不如碩鼠解藏身。卻求容立錐頭地，免似漂流木偶人。但道吾廬心便足，敢辭湫隘與囂塵。
白居易,寒閨怨,寒月沉沉洞房靜，真珠簾外梧桐影。秋霜欲下手先知，燈底裁縫剪刀冷。
白居易,重題,泉石尚依依，林疏僧亦稀。何年辭水閣，今夜宿雲扉。謾獻長楊賦，虛拋薜荔衣。不能成一事，贏得白頭歸。
白居易,西湖晚歸回望孤山寺贈諸客,"柳湖鬆島蓮花寺，晚動歸橈出道場。盧橘子低山雨重，栟櫚葉戰水風涼。煙波澹蕩搖空碧，樓殿參差倚夕陽。到岸請君回首望，蓬萊宮在海中央。 
        "
白居易,和我年三首,我年五十七，榮名得幾許。甲乙三道科，蘇杭兩州主。才能本淺薄，心力虛勞苦。可能隨眾人，終老於塵土？我年五十七，歸去誠已遲。曆官十五政，數若珠累累。野蘋始賓薦，場苗初縶維。因讀管蕭書，竊慕大有為。及遭榮遇來，乃覺才力羸。黃紙詔頻草，朱輪車載脂。妻孥及仆使，皆免寒與饑。省躬私自愧，知我者微之。永懷山陰守，未遂嵩陽期。如何坐留滯，頭白江之湄？我年五十七，榮名得非少。報國竟何如，謀身猶未了。昔嘗速官謗，恩大而懲小。一黜鶴辭軒，七年魚在沼。將枯鱗再躍，經铩翮重矯。白日上昭昭，青雲高渺渺。平生頗同病，老大相宜曉。紫綬足可榮，白頭不為夭。夙懷慕箕潁，晚節期鬆筱。何當闕下來，同拜陳情表。
白居易,偶作二首,擾擾貪生人，幾何不夭閼。遑遑愛名人，幾何能貴達。伊餘信多幸，拖紫垂白發。身為三品官，年已五十八。筋骸雖早衰，尚未苦羸惙。資產雖不豐，亦不甚貧竭。登山力猶在，遇酒興時發。無事日月長，不羈天地闊。安身有處所，適意無時節。解帶鬆下風，抱琴池上月。人間所重者，相印將軍鉞。謀慮係安危，威權主生殺。焦心一身苦，炙手旁人熱。未必方寸間，得如吾快活。日出起盥櫛，振衣入道場。寂然無他念，但對一爐香。日高始就食，食亦非膏粱。精粗隨所有，亦足飽充腸。日午脫巾簪，燕息窗下床。清風颯然至，臥可致羲皇。日西引杖屨，散步遊林塘。或飲茶一盞，或吟詩一章。日久多不食，有時唯命觴。何以送閒夜，一曲秋霓裳。一日分五時，作息率有常。自喜老後健，不嫌閒中忙。是非一以貫，身世交相忘。若問此何許，此是無何鄉。
白居易,春題湖上,湖上春來似畫圖，亂峰圍繞水平鋪。鬆排山麵千重翠，月點波心一顆珠。碧毯線頭抽早稻，青羅裙帶展新蒲。未能拋得杭州去，一半句留是此湖。
白居易,鸚鵡,"隴西鸚鵡到江東，養得經年觜漸紅。
常恐思歸先剪翅，每因喂食暫開籠。
人憐巧語情雖重，鳥憶高飛意不同。

應似朱門歌舞妓，深藏牢閉後房中。


        "
白居易,閒詠,步月憐清景，眠鬆愛綠陰。早年詩思苦，晚歲道情深。夜學禪多坐，秋牽興暫吟。悠然兩事外，無處更留心。
白居易,觀遊魚,繞池閒步看魚遊，正值兒童弄釣舟。一種愛魚心各異，我來施食爾垂鉤。
白居易,偶作二首,戰馬春放歸，農牛冬歇息。何獨徇名人，終身役心力？來者殊未已，去者不知還。我今悟已晚，六十方退閒。猶勝不悟者，老死紅塵間。名無高與卑，未得多健羨。事無小與大，已得多厭賤。如此常自苦，反此或自安。此理知甚易，此道行甚難。勿信人虛語，君當事上看。
白居易,箏,雲髻飄蕭綠，花顏旖旎紅。雙眸剪秋水，十指剝春蔥。楚豔為門閥，秦聲是女工。甲明銀得勒，柱觸玉玲瓏。猿苦啼嫌月，鶯嬌語(訁尼)風。移愁來手底，送恨入弦中。趙瑟清相似，胡琴鬨不同。慢彈回斷雁，急奏轉飛蓬。霜佩鏘還委，冰泉咽複通。珠聯千拍碎，刀截一聲終。倚麗精神定，矜能意態融。歇時情不斷，休去思無窮。燈下青春夜，樽前白首翁。且聽應得在，老耳未多聾。
白居易,琵琶,弦清撥剌語錚錚，背卻殘燈就月明。賴是心無惆悵事，不然爭奈子弦聲。
白居易,覽盧子蒙侍禦舊詩，多與微之唱和，感今傷昔,早聞元九詠君詩，恨與盧君相識遲。今日逢君開舊卷，卷中多道贈微之。相看掩淚情難說，彆有傷心事豈知。聞道鹹陽墳上樹，已抽三丈白楊枝。
白居易,一七令·詩,詩，綺美，瑰奇。明月夜，落花時。能助歡笑，亦傷彆離。調清金石怨，吟苦鬼神悲。天下隻應我愛，世間惟有君知。自從都尉彆蘇句，便到司空送白辭。
白居易,念金鑾子二首,"衰病四十身，嬌癡三歲女。
非男猶勝無，慰情時一撫。

一朝舍我去，魂影無處所。
況念夭劄時，嘔啞初學語。

始知骨肉愛，乃是憂悲聚。
唯思未有前，以理遣傷苦。

忘懷日已久，三度移寒暑。
今日一傷心，因逢舊乳母。

與爾為父子，八十有六旬。
忽然又不見，邇來三四春。

形質本非實，氣聚偶成身。
恩愛元是妄，緣合暫為親。

念茲庶有悟，聊用遣悲辛。
暫將理自奪，不是忘情人。


        "
白居易,感情,中庭曬服玩，忽見故鄉履。昔贈我者誰？東鄰嬋娟子。因思贈時語，特用結終始。永願如履綦，雙行複雙止。自吾謫江郡，漂蕩三千裡。為感長情人，提攜同到此。今朝一惆悵，反覆看未已。人隻履猶雙，何曾得相似？可嗟複可惜，錦表繡為裡。況經梅雨來，色暗花草死。
白居易,哭王質夫,仙遊寺前彆，彆來十年餘。生彆猶怏怏，死彆複何如？客從梓潼來，道君死不虛。驚疑心未信，欲哭複踟躕。踟躕寢門側，聲發涕亦俱。衣上今日淚，篋中前月書。憐君古人風，重有君子儒。篇詠陶謝輩，風衿嵇阮徒。出身既蹇屯，生世仍須臾。誠知天至高，安得不一呼？江南有毒蟒，江北有妖狐。皆享千年壽，多於王質夫。不知彼何德？不識此何辜？
白居易,郡中春宴，因贈諸客,仆本儒家子，待詔金馬門。塵忝親近地，孤負聖明恩。一旦奉優詔，萬裡牧遠人。可憐島夷帥，自稱為使君。身騎牂牁馬，口食塗江鱗。暗淡緋衫故，斕斑白發新。是時歲二月，玉曆布春分。頒條示皇澤，命宴及良辰。冉冉趨府吏，蚩蚩聚州民。有如蟄蟲鳥，亦應天地春。薰草席鋪座，藤枝酒注樽。中庭無平地，高下隨所陳。蠻鼓聲坎坎，巴女舞蹲蹲。使君居上頭，掩口語眾賓。勿笑風俗陋，勿欺官府貧。蜂巢與蟻穴，隨分有君臣。
白居易,庭鬆,堂下何所有？十鬆當我階。亂立無行次，高下亦不齊。高者三丈長，下者十尺低。有如野生物，不知何人栽。接以青瓦屋，承之白沙台。朝昏有風月，燥濕無塵泥。疏韻秋槭槭，涼陰夏淒淒。春深微雨夕，滿葉珠蓑蓑。歲暮大雪天，壓枝玉皚皚。四時各有趣，萬木非其儕。去年買此宅，多為人所咳。一家二十口，移轉就鬆來。移來有何得，但得煩襟開。即此是益友，豈必交賢才？顧我猶俗士，冠帶走塵埃。未稱為鬆主，時時一愧懷。
白居易,夢仙,人有夢仙者，夢身升上清。坐乘一白鶴，前引雙紅旌。羽衣忽飄飄，玉鸞俄錚錚。半空直下視，人世塵冥冥。漸失鄉國處，才分山水形。東海一片白，列嶽五點青。須臾群仙來，相引朝玉京。安期羨門輩，列侍如公卿。仰謁玉皇帝，稽首前致誠。帝言汝仙才，努力勿自輕。卻後十五年，期汝不死庭。再拜受斯言，既寤喜且驚。秘之不敢泄，誓誌居岩扃。恩愛舍骨肉，飲食斷膻腥。朝餐雲母散，夜吸沆瀣精。空山三十載，日望輜軿迎。前期過已久，鸞鶴無來聲。齒發日衰白，耳目減聰明。一朝同物化，身與糞壤並。神仙信有之，俗力非可營。苟無金骨相，不列丹台名。徒傳辟穀法，虛受燒丹經。隻自取勤苦，百年終不成。悲哉夢仙人，一夢誤一生！
白居易,紫藤,藤花紫蒙茸，藤葉青扶疏。誰謂好顏色，而為害有餘。下如蛇屈盤，上若繩縈紆。可憐中間樹，束縛成枯株。柔蔓不自勝，嫋嫋掛空虛。豈知纏樹木，千夫力不如。先柔後為害，有似諛佞徒。附著君權勢，君迷不肯誅。又如妖婦人，綢繆蠱其夫。奇邪壞人室，夫惑不能除。寄言邦與家，所慎在其初。毫末不早辨，滋蔓信難圖。願以藤為誡，銘之於座隅。
白居易,薛中丞,"百人無一直，百直無一遇。
借問遇者誰，正人行得路。

中丞薛存誠，守直心甚固。
皇明燭如日，再使秉王度。

奸豪與佞巧，非不憎且懼。
直道漸光明，邪謀難蓋覆。

每因匪躬節，知有匡時具。
張為墜網綱，倚作頹簷柱。

悠哉上天意，報施紛回互。
自古已冥茫，從今尤不諭。

豈與小人意，昏然同好惡。
不然君子人，何反如朝露。

裴相昨已夭，薛君今又去。
以我惜賢心，五年如旦暮。

況聞善人命，長短係運數。
今我一涕零，豈為中丞故。


        "
白居易,議婚,"天下無正聲，悅耳即為娛。
人間無正色，悅目即為姝。

顏色非相遠，貧富則有殊。
貧為時所棄，富為時所趨。

紅樓富家女，金縷繡羅襦。
見人不斂手，嬌癡二八初。

母兄未開口，已嫁不須臾。
綠窗貧家女，寂寞二十餘。

荊釵不直錢，衣上無真珠。
幾回人欲聘，臨日又踟躕。

主人會良媒，置酒滿玉壺。
四座且勿飲，聽我歌兩途。

富家女易嫁，嫁早輕其夫。
貧家女難嫁，嫁晚孝於姑。

聞君欲娶婦，娶婦意何如。


        "
白居易,傷宅,誰家起甲第，朱門大道邊？豐屋中櫛比，高牆外回環。累累六七堂，棟宇相連延。一堂費百萬，鬱鬱起青煙。洞房溫且清，寒暑不能乾。高堂虛且迥，坐臥見南山。繞廊紫藤架，夾砌紅藥欄。攀枝摘櫻桃，帶花移牡丹。主人此中坐，十載為大官。廚有臭敗肉，庫有貫朽錢。誰能將我語，問爾骨肉間：豈無窮賤者，忍不救饑寒？如何奉一身，直欲保千年？不見馬家宅，今作奉誠園。
白居易,立碑,勳德既下衰，文章亦陵夷。但見山中石，立作路旁碑。銘勳悉太公，敘德皆仲尼。複以多為貴，千言直萬貲。為文彼何人，想見下輩時。但欲愚者悅，不思賢者嗤。豈獨賢者嗤，乃傳後代疑。古石蒼苔字，安知是愧詞！我聞望江縣，曲令撫煢嫠，[曲令名信陵。]在官有仁政，名不聞京師。身歿欲歸葬，百姓遮路歧。攀轅不得歸，留葬此江湄。至今道其名，男女涕皆垂。無人立碑碣，唯有邑人知。銘勳悉太公，敘德皆仲尼：一作勳名悉太公，德教皆仲尼。
白居易,答《四皓廟》,"天下有道見，無道卷懷之。此乃聖人語，吾聞諸仲尼。

矯矯四先生，同稟希世資。隨時有顯晦，秉道無磷緇。

秦皇肆暴虐，二世遘亂離。先生相隨去，商嶺采紫芝。

君看秦獄中，戮辱者李斯。劉項爭天下，謀臣竟悅隨。

先生如鸞鶴，去入冥冥飛。君看齊鼎中，焦爛者酈其。

子房得沛公，自謂相遇遲。八難掉舌樞，三略役心機。

辛苦十數年，晝夜形神疲。竟雜霸者道，徒稱帝者師。

子房爾則能，此非吾所宜。漢高之季年，嬖寵鐘所私。

塚嫡欲廢奪，骨肉相憂疑。豈無子房口，口舌無所施。

亦有陳平心，心計將何為。皤皤四先生，高冠危映眉。

從容下南山，顧盼入東闈。前瞻惠太子，左右生羽儀。

卻顧戚夫人，楚舞無光輝。心不畫一計，口不吐一詞。

闇定天下本，遂安劉氏危。子房吾則能，此非爾所知。

先生道既光，太子禮甚卑。安車留不住，功成棄如遺。

如彼旱天雲，一雨百穀滋。澤則在天下，雲複歸希夷。

勿高巢與由，勿尚呂與伊。巢由往不返，伊呂去不歸。

豈如四先生，出處兩逶迤。何必長隱逸，何必長濟時。

由來聖人道，無朕不可窺。卷之不盈握，舒之亙八陲。

先生道甚明，夫子猶或非。願子辨其惑，為予吟此詩。


        "
白居易,和《雉媒》,吟君雉媒什，一哂複一歎。和之一何晚，今日仍成篇。豈唯鳥有之，抑亦人複然。張陳刎頸交，竟以勢不完。至今不平氣，塞絕泜水源。趙襄骨肉親，亦以利相殘。至今不善名，高於磨笄山。況此籠中雉，誌在飲啄間。稻梁暫入口，性已隨人遷。身苦亦自忘，同族何足言？但恨為媒拙，不足以自全。勸君今日後，養鳥養青鸞。青鸞一失侶，至死守孤單。勸君今日後，結客結任安。主人賓客去，獨住在門闌。
白居易,和《古社》,"廢村多年樹，生在古社隈。
為作妖狐窟，心空身未摧。

妖狐變美女，社樹成樓台。
黃昏行人過，見者心裴回。

饑雕竟不捉，老犬反為媒。
歲媚少年客，十去九不回。

昨夜雲雨合，烈風驅迅雷。
風拔樹根出，雷劈社壇開。

飛電化為火，妖狐燒作灰。
天明至其所，清曠無氛埃。

舊地葺村落，新田辟荒萊。
始知天降火，不必常為災。

勿謂神默默，勿謂天恢恢。
勿喜犬不捕，勿誇雕不猜。

寄言狐媚者，天火有時來。


        "
白居易,和《分水嶺》,"高嶺峻棱棱，細泉流亹亹。
勢分合不得，東西隨所委。

悠悠草蔓底，濺濺石罅裡。
分流來幾年，晝夜兩如此。

朝宗遠不及，去海三千裡。
浸潤小無功，山苗長旱死。

縈紆用無所，奔迫流不已。
唯作嗚咽聲，夜入行人耳。

有源殊不竭，無坎終難止。
同出而異流，君看何所似。

有似骨肉親，派彆從茲始。
又似勢利交，波瀾相背起。

所以贈君詩，將君何所比。
不比山上泉，比君井中水。


        "
白居易,陰山道,陰山道，陰山道，紇邏敦肥水泉好。每至戎人送馬時，道旁千裡無纖草。草儘泉枯馬病羸，飛龍但印骨與皮。五十匹縑易一匹，縑去馬來無了日。養無所用去非宜，每歲死傷十六七。縑絲不足女工苦，疏織短截充匹數。藕絲蛛網三丈餘，回鶻訴稱無用處。鹹安公主號可敦，遠為可汗頻奏論。元和二年下新敕，內出金帛酬馬直。仍詔江淮馬價縑，從此不令疏短織。合羅將軍呼萬歲，捧授金銀與縑彩。誰知黠虜啟貪心，明年馬多來一倍。縑漸好，馬漸多。陰山虜，奈爾何。
白居易,寄李十一建,"外事牽我形，外物誘我情。
李君彆來久，褊吝從中生。

憶昨訪君時，立馬扣柴荊。
有時君未起，稚子喜先迎。

連步笑出門，衣翻冠或傾。
掃階苔紋綠，拂榻藤陰清。

家醞及春熟，園葵乘露烹。
看山東亭坐，待月南原行。

門靜唯鳥語，坊遠少鼓聲。
相對儘日言，不及利與名。

分手來幾時，明月三四盈。
彆時殘花落，及此新蟬鳴。

芳歲忽已晚，離抱悵未平。
豈不思命駕，吏職坐相縈。

前時君有期，訪我來山城。
心賞久雲阻，言約無自輕。

相去幸非遠，走馬一日程。


        "
白居易,贈王山人,聞君減寢食，日聽神仙說。暗待非常人，潛求長生訣。言長本對短，未離生死轍。假使得長生，才能勝夭折。鬆樹千年朽，槿花一日歇。畢竟共虛空，何須誇歲月。彭殤徒自異，生死終無彆。不如學無生，無生即無滅。
白居易,詠拙,"所稟有巧拙，不可改者性。
所賦有厚薄，不可移者命。

我性愚且蠢，我命薄且屯。
問我何以知，所知良有因。

亦曾舉兩足，學人蹋紅塵。
從茲知性拙，不解轉如輪。

亦曾奮六翮，高飛到青雲。
從茲知命薄，摧落不逡巡。

慕貴而厭賤，樂富而惡貧。
同此天地間，我豈異於人。

性命苟如此，反則成苦辛。
以此自安分，雖窮每欣欣。

葺茅為我廬，編蓬為我門。
縫布作袍被，種穀充盤飧。

靜讀古人書，閒釣清渭濱。
優哉複遊哉，聊以終吾身。


        "
白居易,酬張十八訪宿見贈  自此後詩為讚善大夫時所,昔我為近臣，君常稀到門。今我官職冷，君君來往頻。我受狷介性，立為頑拙身。平生雖寡合，合即無緇磷。況君秉高義，富貴視如雲。五侯三相家，眼冷不見君。問其所與遊，獨言韓舍人。其次即及我，我愧非其倫。胡為謬相愛，歲晚逾勤勤？落然頹簷下，一話夜達晨。床單食味薄，亦不嫌我貧。日高上馬去，相顧猶逡巡。長安久無雨，日赤風昏昏。憐君將病眼，為我犯埃塵。遠從延康裡，來訪曲江濱。所重君子道，不獨愧相親。
白居易,朝歸書寄元八,"進入閣前拜，退就廊下餐。
歸來昭國裡，人臥馬歇鞍。

卻睡至日午，起坐心浩然。
況當好時節，雨後清和天。

柿樹綠陰合，王家庭院寬。
瓶中鄠縣酒，牆上終南山。

獨眠仍獨坐，開襟當風前。
禪師與詩客，次第來相看。

要語連夜語，須眠終日眠。
除非奉朝謁，此外無彆牽。

年長身且健，官貧心甚安。
幸無急病痛，不至苦饑寒。

自此聊以適，外緣不能乾。
唯應靜者信，難為動者言。

台中元侍禦，早晚作郎官。
未作郎官際，無人相伴閒。


        "
白居易,答崔侍郎、錢舍人書問，因繼以詩,旦暮兩蔬食，日中一閒眠。便是了一日，如此已三年。心不擇時適，足不揀地安。窮通與遠近，一貫無兩端。常見今之人，其心或不然。在勞則念息，處靜已思喧。如是用身心，無乃自傷殘？坐輸憂惱便，安得形神全？吾有二道友，藹藹崔與錢。同飛青雲路，獨墮黃泥泉。歲暮物萬變，故情何不遷？應為平生心，與我同一源。帝鄉遠於日，美人高在天。誰謂萬裡彆，常若在目前。泥泉樂者魚，雲路遊者鸞。勿言雲泥異，同在逍遙間。因君問心地，書後偶成篇。慎勿說向人，人多笑此言。
白居易,移家入新宅,"移家入新宅，罷郡有餘貲。既可避燥濕，複免憂寒饑。

疾平未還假，官閒得分司。幸有俸祿在，而無職役羈。

清旦盥漱畢，開軒卷簾幃。家人及雞犬，隨我亦熙熙。

取興或寄酒，放情不過詩。何必苦修道，此即是無為。

外累信已遣，中懷時有思。有思一何遠，默坐低雙眉。

十載囚竄客，萬時征戍兒。春朝鎖籠鳥，冬夜支床龜。

驛馬走四蹄，痛酸無歇期。磑牛封兩目，昏閉何人知。

誰能脫放去，四散任所之。各得適其性，如吾今日時。


        "
白居易,琴,置琴曲幾上，慵坐但含情。何煩故揮弄，風弦自有聲。
白居易,留彆,秋涼卷朝簟，春暖撤夜衾。雖是無情物，欲彆尚沉吟。況與有情彆，彆隨情淺深。二年歡笑意，一旦東西心。獨留誠可念，同行力不任。前事詎能料，後期諒難尋。唯有潺湲淚，不惜共沾襟。
白居易,和錢員外答盧員外《早春獨遊曲江見寄長句》,春來有色暗融融，先到詩情酒思中。柳岸霏微浥塵雨，杏園澹蕩開花風。聞君獨遊心鬱鬱，薄晚新晴騎馬出。醉思詩侶有同年，春歎翰林無暇日。雲夫首唱寒玉音，蔚章繼和春搜吟。此時我亦閉門坐，一日風光三處心。[雲夫、蔚章同年及第。時餘與蔚章同在翰林。］
白居易,寒食野望吟,"烏啼鵲噪昏喬木，清明寒食誰家哭。風吹曠野紙錢飛，古墓壘壘春草綠。棠梨花映白楊樹，儘是死生彆離處。冥冥重泉哭不聞，蕭蕭暮雨人歸去。 
        "
白居易,感春,巫峽中心郡，巴城四麵春。草青臨水地，頭白見花人。憂喜皆心火，榮枯是眼塵。除非一杯酒，何物更關身？
白居易,贈王山人,玉芝觀裡王居士，服氣餐霞善養身。夜後不聞龜喘息，秋來唯長鶴精神。容顏儘怪長如故，名姓多疑不是真。貴重榮華輕壽命，知君悶見世間人。
白居易,和春深二十首,何處春深好，春深富貴家。馬為中路鳥，妓作後庭花。羅綺驅論隊，金銀用斷車。眼前何所苦，唯苦日西斜。何處春深好，春深貧賤家。荒涼三徑草，冷落四鄰花。奴困歸傭力，妻愁出賃車。途窮平路險，舉足劇褒斜。何處春深好，春深執政家。鳳池添硯水，雞樹落衣花。詔借當衢宅，恩容上殿車。延英開對久，門與日西斜。何處春深好，春深方鎮家。通犀排帶胯，瑞鶻勘袍花。飛絮衝球馬，垂楊拂妓車。戎裝拜春設，左握寶刀斜。何處春深好，春深刺史家。陰繁棠布葉，歧秀麥分花。五疋鳴珂馬，雙輪畫軾車。和風引行樂，葉葉隼旟斜。何處春深好，春深學士家。鳳書裁五色，馬鬣剪三花。蠟炬開明火，銀台賜物車。相逢不敢揖，彼此帽低斜。何處春深好，春深女學家。慣看溫室樹，飽識浴堂花。禦印提隨仗，香箋把下車。宋家宮樣髻，一片綠雲斜。何處春深好，春深禦史家。絮縈驄馬尾，蝶繞繡衣花。破柱行持斧，埋輪立駐車。入班遙認得，魚貫一行斜。何處春深好，春深遷客家。一杯寒食酒，萬裡故園花。炎瘴蒸如火，光陰走似車。為憂鵩鳥至，隻恐日光斜。何處春深好，春深經業家。唯求太常第，不管曲江花。折桂名慚郤，收螢誌慕車。官場泥鋪處，最怕寸陰斜。何處春深好，春深隱士家。野衣裁薜葉，山飯曬鬆花。蘭索紉幽佩，蒲輪駐軟車。林間箕踞坐，白眼向人斜。何處春深好，春深漁父家。鬆灣隨棹月，桃浦落船花。投餌移輕楫，牽輪轉小車。蕭蕭蘆葉裡，風起釣絲斜。何處春深好，春深潮戶家。濤翻三月雪，浪噴四時花。曳練馳千馬，驚雷走萬車。餘波落何處，江轉富陽斜。何處春深好，春深痛飲家。十分杯裡物，五色眼前花。鋪啜眠糟甕，流涎見麴車。[杜甫詩雲：路見麴車口流涎。]中山一沉醉，千度日西斜。何處春深好，春深上巳家。蘭亭席上酒，曲洛岸邊花。弄水遊童棹，湔裾小婦車。齊橈爭渡處，一匹錦標斜。何處春深好，春深寒食家。玲瓏鏤雞子，宛轉彩球花。碧草追遊騎，紅塵拜掃車。秋千細腰女，搖曳逐風斜。何處春深好，春深博弈家。一先爭破眼，六聚鬥成花。鼓應投棋馬，兵衝象戲車。彈棋局上事，最妙是長斜。何處春深好，春深嫁女家。紫排襦上雉，黃帖鬢邊花。轉燭初移障，鳴環欲上車。青衣傳氈褥，錦繡一條斜。何處春深好，春深娶婦家。兩行籠裡燭，一樹扇間花。賓拜登華席，親迎障幰車。催妝詩未了，星鬥漸傾斜。何處春深好，春深妓女家。眉欺楊柳葉，裙妒石榴花。蘭麝熏行被，金銅釘坐車。杭州蘇小小，人道最夭斜。
白居易,贈夢得,心中萬事不思量，坐倚屏風臥向陽。漸覺詠詩猶老醜，豈宜憑酒更粗狂。頭垂白發我思退，腳蹋青雲君欲忙。隻有今春相伴在，花前剩醉兩三場。
白居易,感春,"老思不禁春，風光照眼新。
花房紅鳥觜，池浪碧魚鱗。

倚棹誰為伴，持杯自問身。
心情多少在，六十二三人。


        "
白居易,贈夢得,年顏老少與君同，眼未全昏耳未聾。放醉臥為春日伴，趁歡行入少年叢。尋花借馬煩川守，弄水偷船惱令公。聞道洛城人儘怪，呼為劉白二狂翁。
白居易,病中五絕句,世間生老病相隨，此事心中久自知。今日行年將七十，猶須慚愧病來遲。方寸成灰鬢作絲，假如強健亦何為。家無憂累身無事，正是安閒好病時。李君墓上鬆應拱，元相池頭竹儘枯。多幸樂天今始病，不知合要苦治無？[李、元皆予執友也。杓直少予八歲，即世已九年。微之少予七年，薨已八年矣。今予始病，得非幸乎。]目昏思寢即安眠，足軟妨行便坐禪。身作醫王心是藥，不勞和扁到門前。交親不要苦相憂，亦擬時時強出遊。但有心情何用腳，陸乘肩輿水乘舟。
白居易,贈夢得,前日君家飲，昨日王家宴。今日過我廬，三日三會麵。當歌聊自放，對酒交相勸。為我儘一杯，與君發三願。一願世清平，二願身強健。三願臨老頭，數與君相見。
白居易,燕詩示劉叟,梁上有雙燕，翩翩雄與雌。銜泥兩椽間，一巢生四兒。四兒日夜長，索食聲孜孜。青蟲不易捕，黃口無飽期。觜爪雖欲敝，心力不知疲。須臾十來往，猶恐巢中饑。辛勤三十日，母瘦雛漸肥。喃喃教言語，一一刷毛衣。一旦羽翼成，引上庭樹枝。舉翅不回顧，隨風四散飛。雌雄空中鳴，聲儘呼不歸。卻入空巢裡，啁啾終夜悲。燕燕爾勿悲，爾當返自思。思爾為雛日，高飛背母時。當時父母念，今日爾應知。
白居易,上陽白發人－湣怨曠也,上陽人，紅顏闇老白發新。綠衣監使守宮門，一閉上陽多少春。玄宗末歲初選入，入時十六今六十。同時采擇百餘人，零落年深殘此身。憶昔吞悲彆親族，扶入車中不教哭。皆雲入內便承恩，臉似芙蓉胸似玉。未容君王得見麵，已被楊妃遙側目。妒令潛配上陽宮，一生遂向空房宿。宿空房，秋夜長，夜長無寐天不明。耿耿殘燈背壁影，蕭蕭暗雨打窗聲。春日遲，日遲獨坐天難暮。宮鶯百囀愁厭聞，梁燕雙棲老休妒。鶯歸燕去長悄然，春往秋來不記年。唯向深宮望明月，東西四五百回圓。今日宮中年最老，大家遙賜尚書號。小頭鞋履窄衣裳，青黛點眉眉細長。外人不見見應笑，天寶末年時世妝。上陽人，苦最多。少亦苦，老亦苦，少苦老苦兩如何。君不見昔時呂向美人賦，又不見今日上陽白發歌。
白居易,木芙蓉,晚函秋霧誰相似，如玉佳人帶酒容。
白居易,春興,晚隨酒客花間散，夜與琴僧月下期。
白居易,題嶽陽樓,"嶽陽城下水漫漫，獨上危樓倚曲欄。
春岸綠時連夢澤，夕波紅處近長安。
猿攀樹立啼何苦，雁點湖飛渡亦難。

此地唯堪畫圖障，華堂張與貴人看。


        "
白居易,寄元九　自此後在渭村作。,"晨雞才發聲，夕雀俄斂冀。
晝夜往複來，疾如出入息。

非徒改年貌，漸覺無心力。
自念因念君，俱為老所逼。

君年雖校少，憔悴謫南國。
三年不放歸，炎瘴消顏色。

山無殺草霜，水有含沙蜮。
健否遠不知，書多隔年得。

願君少愁苦，我亦加餐食。
各保金石軀，以慰長相憶。


        "
白居易,寄元九,一病經四年，親朋書信斷。窮通合易交，自笑知何晚。元君在荊楚，去日唯雲遠。彼獨是何人，心如石不轉？憂我貧病身，書來唯勸勉：上言少愁苦，下道加餐飯。憐君為謫吏，窮薄家貧褊。三寄衣食資，數盈二十萬。豈是貪衣食？感君心繾綣！念我口中食，分君身上暖。不因身病久，不因命多蹇。平生親友心，豈得知深淺？
白居易,夜雨有念,以道治心氣，終歲得晏然。何乃戚戚意，忽來風雨天？既非慕榮顯，又不恤饑寒。胡為悄不樂，抱膝殘燈前？形影暗相問，心默對以言。骨肉能幾人？各在天一端。吾兄寄宿州，吾弟客東川。南北五千裡，吾身在中間。欲去病未能，欲住心不安。有如波上舟，此縛而彼牽。自我向道來，於今六七年。煉成不二性，銷儘千萬緣。唯有恩愛火，往往猶熬煎。豈是藥無效，病多難儘蠲。
白居易,早蟬,六月初七日，江頭蟬始鳴。石楠深葉裡，薄暮兩三聲。一催衰鬢色，再動故園情。西風殊未起，秋思先秋生。憶昔在東掖，宮槐花下聽。今朝無限思，雲樹繞湓城。
白居易,早蟬,"月出先照山，風生先動水。
亦如早蟬聲，先入閒人耳。

一聞愁意結，再聽鄉心起。
渭上新蟬聲，先聽渾相似。

衡門有誰聽，日暮槐花裡。


        "
白居易,初入峽有感,"上有萬仞山，下有千丈水。
蒼蒼兩岸間，闊狹容一葦。

瞿唐呀直瀉，灩澦屹中峙。
未夜黑岩昏，無風白浪起。

大石如刀劍，小石如牙齒。
一步不可行，況千三百裡。

苒箬竹蔑稔，欹危楫師趾。
一跌無完舟，吾生係於此。

常聞仗忠信，蠻貊可行矣。
自古漂沉人，豈儘非君子。

況吾時與命，蹇舛不足恃。
常恐不才身，複作無名死。


        "
白居易,過昭君村　村在歸州東北四十裡。,靈珠產無種，彩雲出無根。亦如彼姝子，生此遐陋村。至麗物難掩，遽選入君門。獨美眾所嫉，終棄於塞垣。唯此希代色，豈無一顧恩？事排勢須去，不得由至尊。白黑既可變，丹青何足論？竟埋岱北骨，不返巴東魂。慘澹晚雲水，依稀舊鄉園。妍姿化已久，但有村名存。村中有遺老，指點為我言。不取往者戒，恐貽來者冤。至今村女麵，燒灼成瘢痕。
白居易,讀《漢書》,禾黍與稂莠，雨來同日滋。桃李與荊棘，霜降同夜萎。草木既區彆，榮枯那等夷。茫茫天地意，無乃太無私。小人與君子，用置各有宜。奈何西漢末，忠邪並信之。不然儘信忠，早絕邪臣窺。不然儘信邪，早使忠臣知。優遊兩不斷，盛業日已衰。痛矣蕭京輩，終令陷禍機。[簫望之、京房等]每讀元成紀，憤憤令人悲。寄言為國者，不得學天時。寄言為臣者，可以鑒於斯。
白居易,贈內,生為同室親，死為同穴塵。他人尚相勉，而況我與君。黔婁固窮士，妻賢忘其貧。冀缺一農夫，妻敬儼如賓。陶潛不營生，翟氏自爨薪。梁鴻不肯仕，孟光甘布裙。君雖不讀書，此事耳亦聞。至此千載後，傳是何如人。人生未死間，不能忘其身。所須者衣食，不過飽與溫。蔬食足充饑，何必膏粱珍。繒絮足禦寒，何必錦繡文。君家有貽訓，清白遺子孫。我亦貞苦士，與君新結婚。庶保貧與素，偕老同欣欣。
白居易,放魚  自此後詩到江州作。,"曉日提竹籃，家僮買春蔬。
青青芹蕨下，疊臥雙白魚。

無聲但呀呀，以氣相喣濡。
傾籃寫地上，撥剌長尺餘。

豈唯刀機憂，坐見螻蟻圖。
脫泉雖已久，得水猶可蘇。

放之小池中，且用救乾枯。
水小池窄狹，動尾觸四隅。

一時幸苟活，久遠將何如。
憐其不得所，移放於南湖。

南湖連西江，好去勿踟躕。
施恩即望報，吾非斯人徒。

不須泥沙底，辛苦覓明珠。


        "
白居易,反鮑明遠《白頭吟》,"炎炎者烈火，營營者小蠅。
火不熱貞玉，蠅不點清冰。

此苟無所受，彼莫能相仍。
乃知物性中，各有能不能。

古稱怨恨死，則人有所懲。
懲淫或應可，在道未為弘。

譬如蜩鷃徒，啾啾啅龍鵬。
宜當委之去，寥廓高飛騰。

豈能泥塵下，區區酬怨憎。
胡為坐自苦，吞悲仍撫膺。


        "
白居易,驪宮高,高高驪山上有宮，朱樓紫殿三四重。遲遲兮春日，玉甃暖兮溫泉溢。嫋嫋兮秋風，山蟬鳴兮宮樹紅。翠華不來歲月久，牆有衣兮瓦有鬆。吾君在位已五載，何不一幸乎其中？西去都門幾多地，吾君不遊有深意。一人出兮不容易，六宮從兮百司備。八十一車千萬騎，朝有宴飫暮有賜。中人之產數百家，未足充君一日費。吾君修己人不知，不自逸兮不自嬉。吾君愛人人不識，不傷財兮不傷力。驪宮高兮高入雲，君之來兮為一身，君之不來兮為萬人。
白居易,紫毫筆,紫毫筆，尖如錐兮利如刀。江南石上有老兔，吃竹飲泉生紫毫。宣城之人采為筆，千萬毛中揀一毫。毫雖輕，功甚重。管勒工名充歲貢，君兮臣兮勿輕用。勿輕用，將何如？願賜東西府禦史，願頒左右台起居。搦管趨入黃金闕，抽毫立在白玉除。臣有奸邪正衙奏，君有動言直筆書。起居郎，侍禦史，爾知紫毫不易致。每歲宣城進筆時，紫毫之價如金貴。慎勿空將彈失儀，慎勿空將錄製詞。
白居易,秋山,久病曠心賞，今朝一登山。山秋雲物冷，稱我清羸顏。白石臥可枕，青蘿行可攀。意中如有得，儘日不欲還。人生無幾何，如寄天地間。心有千載憂，身無一日閒。何時解塵網，此地來掩關。
白居易,鄭生嘗隱天台，徵起而仕。今複謝病，隱於此,"鄭君得自然，虛白生心胸。
吸彼沆瀣精，凝為冰雪容。

大君貞元初，求賢致時雍。
蒲輪入翠微，迎下天台峰。

赤城彆鬆喬，黃閣交夔龍。
俯仰受三命，從容辭九重。

出籠鶴翩翩，歸林鳳雍雍。
在火辨良玉，經霜識貞鬆。

新居寄楚山，山碧溪溶溶。
丹灶燒煙煴，黃精花豐茸。

蕙帳夜琴澹，桂尊春酒濃。
時人不到處，苔石無塵蹤。

我今何為者，趨世身龍鐘。
不向林壑訪，無由朝市逢。

終當解塵纓，卜築來相從。


        "
白居易,泛湓水,"四月未全熱，麥涼江氣秋。
湖山處處好，最愛湓水頭。

湓水從東來，一派入江流。
可憐似縈帶，中有隨風舟。

命酒一臨泛，舍鞍揚棹謳。
放回岸傍馬，去逐波間鷗。

煙浪始渺渺，風襟亦悠悠。
初疑上河漢，中若尋瀛洲。

汀樹綠拂地，沙草芳未休。
青蘿與紫葛，枝蔓垂相樛。

係纜步平岸，回頭望江州。
城雉映水見，隱隱如蜃樓。

日入意未儘，將歸複少留。
到官行半歲，今日方一遊。

此地來何暮，可以寫吾憂。


        "
白居易,食筍,"此州乃竹鄉，春筍滿山穀。
山夫折盈抱，抱來早市鬻。

物以多為賤，雙錢易一束。
置之炊甑中，與飯同時熟。

紫籜坼故錦，素肌擘新玉。
每日遂加餐，經時不思肉。

久為京洛客，此味常不足。
且食勿踟躕，南風吹作竹。


        "
白居易,贖雞,"清晨臨江望，水禽正喧繁。
鳧雁與鷗鷺，遊颺戲朝暾。

適有鬻雞者，挈之來遠村。
飛鳴彼何樂，窘束此何冤。

喔喔十四雛，罩縛同一樊。
足傷金距縮，頭搶花冠翻。

經宿廢飲啄，日高詣屠門。
遲回未死間，饑渴欲相吞。

常慕古人道，仁信及魚豚。
見茲生惻隱，贖放雙林園。

開籠解索時，雞雞聽我言。
與爾鏹三百，小惠何足論。

莫學銜環雀，崎嶇謾報恩。


        "
白居易,達理二首,"何物壯不老，何時窮不通。
如彼音與律，宛轉旋為宮。

我命獨何薄，多悴而少豐。
當壯已先衰，暫泰還長窮。

我無奈命何，委順以待終。
命無奈我何，方寸如虛空。

懵然與化俱，混然與俗同。
誰能坐自苦，齟齬於其中。

舒姑化為泉，牛哀病作虎。
或柳生肘間，或男變為女。

鳥獸及水木，本不與民伍。
胡然生變遷，不待死歸土。

百骸是己物，尚不能為主。
況彼時命間，倚伏何足數。

時來不可遏，命去焉能取。
唯當養浩然，吾聞達人語。


        "
白居易,寄元九,"身為近密拘，心為名檢縛。
月夜與花時，少逢杯酒樂。

唯有元夫子，閒來同一酌。
把手或酣歌，展眉時笑謔。

今春除禦史，前月之東洛。
彆來未開顏，塵埃滿尊杓。

蕙風晚香儘，槐雨餘花落。
秋意一蕭條，離容兩寂寞。

況隨白日老，共負青山約。
誰識相念心，鞲鷹與籠鶴。


        "
白居易,勸酒寄元九,薤葉有朝露，槿枝無宿花。君今亦如此，促促生有涯。既不逐禪僧，林下學楞伽。又不隨道士，山中煉丹砂。百年夜分半，一歲春無多。何不飲美酒，胡然自悲嗟。俗號銷愁藥，神速無以加。一杯驅世慮，兩杯反天和。三杯即酩酊，或笑任狂歌。陶陶複兀兀，吾孰知其他？況在名利途，平生有風波。深心藏陷阱，巧言織網羅。舉目非不見，不醉欲如何？
白居易,生離彆,食蘖不易食梅難，蘖能苦兮梅能酸。未如生彆之為難，苦在心兮酸在肝。晨雞再鳴殘月冇，征馬連嘶行人出。回看骨肉哭一聲，梅酸蘖苦甘如蜜。黃河水白黃雲秋，行人河邊相對愁。天寒野曠何處宿，棠梨葉戰風颼颼。生離彆，生離彆，憂從中來無斷絕。憂極心勞血氣衰，未年三十生白發。
白居易,寒食夜,無月無燈寒食夜，夜深獨立暗花前。忽因時節驚年幾，四十如今欠一年。
白居易,贈內,漠漠暗苔新雨地，微微涼露欲秋天。莫對月明思往事，損君顏色減君年。
白居易,白牡丹,白花冷澹無人愛，亦占芳名道牡丹。應似東宮白讚善，被人還喚作朝官。
白居易,春末夏初閒遊江郭二首,閒出乘輕屐，徐行蹋軟沙。觀魚傍湓浦，看竹入楊家。[湓浦多魚。浦西有楊侍郎宅，多好竹。]林迸穿籬筍，藤飄落水花。雨埋釣舟小，風揚酒旗斜。嫩剝青菱角，濃煎白茗芽。淹留不知夕，城樹欲棲鴉。柳影繁初合，鶯聲澀漸稀。早梅迎夏結，殘絮送春飛。西日韶光儘，南風暑氣微。展張新小簟，熨帖舊生衣。綠蟻杯香嫩，紅絲膾縷肥。故園無此味，何必苦思歸？
白居易,寒食夜,"四十九年身老日，一百五夜月明天。

抱膝思量何事在，癡男騃女喚秋千。


        "
白居易,早興,晨光出照屋梁明，初打開門鼓一聲。犬上階眠知地濕，鳥臨窗語報天晴。半銷宿酒頭仍重，新脫冬衣體乍輕。睡覺心空思想儘，近來鄉夢不多成。
白居易,柳絮,三月儘是頭白日，與春老彆更依依。憑鶯為向楊花道，絆惹春風莫放歸。
白居易,清明夜,好風朧月清明夜，碧砌紅軒刺史家。獨繞回廊行複歇，遙聽弦管暗看花。
白居易,送客,病上籃輿相送來，衰容秋思兩悠哉。涼風嫋嫋吹槐子，卻請行人勸一杯。
白居易,裴常侍以題薔薇架十八韻見示因廣為三十韻以,"托質依高架，攢花對小堂。晚開春去後，獨秀院中央。

霽景朱明早，芳時白晝長。穠因天與色，麗共日爭光。

剪碧排千萼，研朱染萬房。煙條塗石綠，粉蕊撲雌黃。

根動彤雲湧，枝搖赤羽翔。九微燈炫轉，七寶帳熒煌。

淑氣熏行徑，清陰接步廊。照梁迷藻棁，耀壁變雕牆。

爛若叢然火，殷於葉得霜。胭脂含臉笑，蘇合裛衣香。

浹洽濡晨露，玲瓏漏夕陽。合羅排勘纈，醉暈淺深妝。

乍見疑回麵，遙看誤斷腸。風朝舞飛燕，雨夜泣蕭娘。

桃李慚無語，芝蘭讓不芳。山榴何細碎，石竹苦尋常。

蕙慘偎欄避，蓮羞映浦藏。怯教蕉葉戰，妒得柳花狂。

豈可輕嘲詠，應須痛比方。畫屏風自展，繡傘蓋誰張。

翠錦挑成字，丹砂印著行。猩猩凝血點，瑟瑟蹙金匡。

散亂萎紅片，尖纖嫩紫芒。觸僧飄毳褐，留妓冒羅裳。

寡和陽春曲，多情騎省郎。緣誇美顏色，引出好文章。

東顧辭仁裡，西歸入帝鄉。假如君愛殺，留著莫移將。


        "
白居易,所懷,小宅非全陋，中堂不甚卑。聊堪會親族，足以貯妻兒。暖帳迎冬設，溫爐向夜施。裘新青兔褐，褥軟白猿皮。似鹿眠深草，如雞宿穩枝。逐身安枕席，隨事有屏帷。病致衰殘早，貧營活計遲。由來蠶老後，方是繭成時。
白居易,開成大行皇帝挽歌詞四首奉敕撰進,禦宇恢皇化，傳家葉至公。華夷臣妾內，堯舜弟兄中。製度移民俗，文章變國風。開成與貞觀，實錄事多同。晏駕辭雙闕，靈儀出九衢。上雲歸碧落，下席葬蒼梧。蓂晚餘堯曆，龜新啟夏圖。三朝聯棣萼，從古帝王無。嚴恭七月禮，哀慟萬人心。地感騰秋氣，天愁結夕陰。鼎湖龍漸遠，蒙汜日初沉。唯有雲韶樂，長留治世音。化成同軌表清平，恩結連枝感聖明。帝與九齡雖吉夢，山呼萬歲是虛聲。月低儀仗辭蘭路，風引笳簫入柏城。老病龍髯攀不及，東周退傅最傷情。
白居易,對酒閒吟贈同老者,人生七十稀，我年幸過之。遠行將儘路，春夢欲覺時。家事口不問，世名心不思。老既不足歎，病亦不能治。扶侍仰婢仆，將養信妻兒。饑飽進退食，寒暄加減衣。聲妓放鄭衛，裘馬脫輕肥。百事儘除去，尚餘酒與詩。興來吟一篇，吟罷酒一卮。不獨適情性，兼用扶衰羸。雲液灑六腑，陽和生四肢。於中我自樂，此外吾不知。寄問同老者，舍此將安歸？莫學蓬心叟，胸中殘是非。
白居易,達哉樂天行,達哉達哉白樂天，分司東都十三年。七旬才滿冠已掛，半祿半及車先懸。或伴遊客春行樂，或隨山僧夜坐禪。二年忘卻問家事，門庭多草廚少煙。庖童朝告鹽米儘，侍婢暮訴衣裳穿。妻孥不悅甥侄悶，而我醉臥方陶然。起來與爾畫生計，薄產處置有後先。先賣南坊十畝園，次賣東都五頃田。然後兼賣所居宅，仿佛獲緡二三千。半與爾充衣食費，半與吾供酒肉錢。吾今已年七十一，眼昏須白頭風眩。但恐此錢用不儘，即先朝露歸夜泉。未歸且住亦不惡，饑餐樂飲安穩眠。死生無可無不可，達哉達哉白樂天。
白居易,勸酒,勸君一醆君莫辭，勸君兩醆君莫疑，勸君三醆君始知。麵上今日老昨日，心中醉時勝醒時。天地迢遙自長久，白兔赤烏相趁走。身後堆金拄北鬥，不如生前一樽酒。君不見春明門外天欲明，喧喧歌哭半死生。遊人駐馬出不得，白輿素車爭路行。歸去來，頭已白，典錢將用買酒吃。
白居易,勸酒,昨與美人對尊酒，朱顏如花腰似柳。今與美人傾一杯，秋風颯颯頭上來。年光似水向東去，兩鬢不禁白日催。東鄰起樓高百尺，璿題照日光相射。珠翠無非二八人，盤筵何啻三千客。鄰家儒者方下帷，夜誦古書朝忍饑。身年三十未入仕，仰望東鄰安可期。一朝逸翮乘風勢，金榜高張登上第。春闈未了冬登科，九萬摶風誰與繼。不逾十稔居台衡，門前車馬紛縱橫。人人仰望在何處，造化筆頭雲雨生。東鄰高樓色未改，主人雲亡息猶在。金玉車馬一不存，朱門更有何人待。牆垣反鎖長安春，樓台漸漸屬西鄰。鬆篁薄暮亦棲鳥，桃李無情還笑人。憶昔東鄰宅初構，雲甍彩棟皆非舊。玳瑁筵前翡翠棲，芙蓉池上鴛鴦鬥。日往月來凡幾秋，一衰一盛何悠悠。但教帝裡笙歌在，池上年年醉五侯。
白居易,閨情,煙攢錦帳凝還散，風卷羅帷掩更開。
白居易,夜聞歌者　宿鄂州。,"夜泊鸚鵡洲，江月秋澄澈。
鄰船有歌者，發詞堪愁絕。

歌罷繼以泣，泣聲通複咽。
尋聲見其人，有婦顏如雪。

獨倚帆檣立，娉婷十七八。
夜淚如真珠，雙雙墮明月。

借問誰家婦，歌泣何淒切。
一問一沾襟，低眉終不說。


        "
白居易,因沐感發，寄郎上人上二首,年長身轉慵，百事無所欲。乃至頭上發，經年方一沐。沐稀發苦落，一沐仍半禿。短鬢經霜蓬，老麵辭春木。強年過猶近，衰相來何速。應是煩惱多，心焦血不足。漸少不滿把，漸短不盈尺。況茲短少中，日夜落複白。既無神仙術，何除老死籍？隻有解脫門，能度衰苦厄。掩鏡望東寺，降心謝禪客。衰白何足言，剃落猶不惜。
白居易,題海圖屏風  元和己醜年作。,海水無風時，波濤安悠悠。鱗介無小大，遂性各沉浮。突兀海底鼇，首冠三神丘。鉤網不能製，其來非一秋。或者不量力，謂茲鼇可求。屭贔牽不動，綸絕沉其鉤。一鼇既頓頷，諸鼇齊掉頭。白濤與黑浪，呼吸繞咽喉。噴風激飛廉，鼓波怒陽侯。鯨鯢得其便，張口欲吞舟。萬裡無活鱗，百川多倒流。遂使江漢水，朝宗意亦休。蒼然屏風上，此畫良有由。
白居易,李都尉古劍,古劍寒黯黯，鑄來幾千秋。白光納日月，紫氣排鬥牛。有客借一觀，愛之不敢求。湛然玉匣中，秋水澄不流。至寶有本性，精剛無與儔。可使寸寸折，不能繞指柔。願快直士心，將斷佞臣頭。不願報小怨，夜半刺私仇。勸君慎所用，無作神兵羞。
白居易,初授拾遺,奉詔登左掖，束帶參朝議。何言初命卑，且脫風塵吏。杜甫陳子昂，才名括天地。當時非不遇，尚無過斯位。況餘蹇薄者，寵至不自意。驚近白日光，慚非青雲器。天子方從諫，朝廷無忌諱。豈不思匪躬，適遇時無事。受命已旬月，飽食隨班次。諫紙忽盈箱，對之終自愧。
白居易,慈烏夜啼,慈烏失其母，啞啞吐哀音。晝夜不飛去，經年守故林。夜夜夜半啼，聞者為沾襟。聲中如告訴，未儘反哺心。百鳥豈無母，爾獨哀怨深。應是母慈重，使爾悲不任。昔有吳起者，母歿喪不臨。嗟哉斯徒輩，其心不如禽。慈烏複慈烏，鳥中之曾參。
白居易,諭友,昨夜霜一降，殺君庭中槐。乾葉不待黃，索索飛下來。憐君感節物，晨起步前階。臨風踏葉立，半日顏色低。西望長安城，歌鐘十二街。何人不歡樂，君獨心悠哉。白日頭上走，朱顏鏡中頹。平生青雲心，銷化成死灰。我今贈一言，勝飲酒千杯。其言雖甚鄙，可破悒悒懷。朱門有勳賢，陋巷有顏回。窮通各問命，不係才不才。推此自豁豁，不必待安排。
白居易,蝦蟆  和張十六。,嘉魚薦宗廟，靈龜貢邦家。應龍能致雨，潤我百穀芽。蠢蠢水族中，無用者蝦蟆。形穢肌肉腥，出冇於泥沙。六月七月交，時雨正滂沱。蝦蟆得其誌，快樂無以加。地既蕃其生，使之族類多。天又與其聲，得以相喧嘩。豈惟玉池上，汙君清泠波。可獨瑤瑟前，亂君鹿鳴歌。常恐飛上天，跳躍隨姮娥。往往蝕明月，遣君無奈何。
白居易,寄隱者,賣藥向都城，行憩青門樹。道逢馳驛者，色有非常懼。親族走相送，欲彆不敢住。私怪問道旁，何人複何故？雲是右丞相，當國握樞務。祿厚食萬錢，恩深日三顧。昨日延英對，今日崖州去。由來君臣間，寵辱在朝暮。青青東郊草，中有歸山路。歸去臥雲人，謀身計非誤。
白居易,傷友  又雲傷苦節士。,"陋巷孤寒士，出門苦恓恓。
雖雲誌氣高，豈免顏色低。

平生同門友，通籍在金閨。
曩者膠漆契，邇來雲雨睽。

正逢下朝歸，軒騎五門西。
是時天久陰，三日雨淒淒。

蹇驢避路立，肥馬當風嘶。
回頭忘相識，占道上沙堤。

昔年洛陽社，貧賤相提攜。
今日長安道，對麵隔雲泥。

近日多如此，非君獨慘淒。
死生不變者，唯聞任與黎。


        "
白居易,西涼伎,"西涼伎，假麵胡人假獅子。刻木為頭絲作尾，

金鍍眼睛銀帖齒。奮迅毛衣擺雙耳，如從流沙來萬裡。

紫髯深目兩胡兒，鼓舞跳梁前致辭。應似涼州未陷日，

安西都護進來時。須臾雲得新消息，安西路絕歸不得。

泣向獅子涕雙垂，涼州陷冇知不知。獅子回頭向西望，

哀吼一聲觀者悲。貞元邊將愛此曲，醉坐笑看看不足。

娛賓犒士宴監軍，獅子胡兒長在目。有一征夫年七十，

見弄涼州低麵泣。泣罷斂手白將軍，主憂臣辱昔所聞。

自從天寶兵戈起，犬戎日夜吞西鄙。涼州陷來四十年，

河隴侵將七千裡。平時安西萬裡疆，今日邊防在鳳翔。

緣邊空屯十萬卒，飽食溫衣閒過日。遺民腸斷在涼州，

將卒相看無意收。天子每思長痛惜，將軍欲說合慚羞。

奈何仍看西涼伎，取笑資歡無所愧。縱無智力未能收，

忍取西涼弄為戲。


        "
白居易,時世妝,時世妝，時世妝，出自城中傳四方。時世流行無遠近，腮不施朱麵無粉。烏膏注唇唇似泥，雙眉畫作八字低。妍媸黑白失本態，妝成儘似含悲啼。圓鬟無鬢堆髻樣，斜紅不暈赭麵狀。昔聞被發伊川中，辛有見之知有戎。元和妝梳君記取，髻堆麵赭非華風。
白居易,黑潭龍,黑潭水深黑如墨，傳有神龍人不識。潭上駕屋官立祠，龍不能神人神之。豐凶水旱與疾疫，鄉裡皆言龍所為。家家養豚漉清酒，朝祈暮賽依巫口。神之來兮風飄飄，紙錢動兮錦傘搖。神之去兮風亦靜，香火滅兮杯盆冷。肉堆潭岸石，酒潑廟前草。不知龍神享幾多，林鼠山狐長醉飽。狐何幸？豚何辜？年年殺豚將喂狐。狐假龍神食豚儘，九重泉底龍知無？
白居易,秦吉了,秦吉了，出南中，彩毛青黑花頸紅。耳聰心慧舌端巧，鳥語人言無不通。昨日長爪鳶，今朝大嘴鳥。鳶捎乳燕一窠覆，烏琢母雞雙眼枯。雞號墮地燕驚去，然後拾卵攫其雛。豈無雕與鶚？嗉中肉飽不肯搏。亦有鸞鶴群，閒立揚高如不聞。秦吉了，人雲爾是能言鳥，豈不見雞燕之冤苦？吾聞鳳凰百鳥主，爾竟不為鳳凰之前致一言，安用噪噪閒言語。
白居易,首夏同諸校正遊開元觀，因宿玩月,我與二三子，策名在京師。官小無職事，閒於為客時。沉沉道觀中，心賞期在茲。到門車馬回，入院巾杖隨。清和四月初，樹木正華滋。風清新葉影，鳥戀殘花枝。向夕天又晴，東南餘霞披。置酒西廊下，待月杯行遲。須臾金魄生，若與吾徒期。光華一照耀，殿角相參差。終夜清景前，笑歌不知疲。長安名利地，此興幾人知。
白居易,見蕭侍禦憶舊山草堂詩，因以繼和,琢玉以為架，綴珠以為籠。玉架絆野鶴，珠籠鎖冥鴻。鴻思雲外天，鶴憶鬆上風。珠玉信為美，鳥不戀其中。台中蕭侍禦，心與鴻鶴同。晚起慵冠豸，閒行厭避驄。昨見憶山詩，詩思浩無窮。歸夢杳何處，舊居茫水東。秋閒杉桂林，春老芝術叢。自雲彆山後，離抱常忡忡。衣繡非不榮，持憲非不雄。所樂不在此，悵望草堂空。
白居易,秋遊原上,"七月行已半，早涼天氣清。
清晨起巾櫛，徐步出柴荊。

露杖筇竹冷，風襟越蕉輕。
閒攜弟侄輩，同上秋原行。

新棗未全赤，晚瓜有餘馨。
依依田家叟，設此相逢迎。

自我到此村，往來白發生。
村中相識久，老幼皆有情。

留連向暮歸，樹樹風蟬聲。
是時新雨足，禾黍夾道青。

見此令人飽，何必待西成。


        "
白居易,九日登西原宴望  同諸兄弟作。,"病愛枕席涼，日高眠未輟。
弟兄呼我起，今日重陽節。

起登西原望，懷抱同一豁。
移座就菊叢，糕酒前羅列。

雖無絲與管，歌笑隨情發。
白日未及傾，顏酡耳已熱。

酒酣四向望，六合何空闊。
天地自久長，斯人幾時活。

請看原下村，村人死不歇。
一村四十家，哭葬無虛月。

指此各相勉，良辰且歡悅。


        "
白居易,詠慵,有官慵不選，有田慵不農。屋穿慵不葺，衣裂慵不縫。有酒慵不酌，無異樽常空。有琴慵不彈，亦與無弦同。家人告飯儘，欲炊慵不舂。親朋寄書至，欲讀慵開封。嘗聞嵇叔夜，一生在慵中。彈琴複鍛鐵，比我未為慵。
白居易,北亭,"廬宮山下州，湓浦沙邊宅。
宅北倚高岡，迢迢數千尺。

上有青青竹，竹間多白石。
茅亭居上頭，豁達門四辟。

前楹卷簾箔，北牖施床席。
江風萬裡來，吹我涼淅淅。

日高公府歸，巾笏隨手擲。
脫衣恣搔首，坐臥任所適。

時傾一杯酒，曠望湖天夕。
口詠獨酌謠，目送歸飛翮。

慚無出塵操，未免折腰役。
偶獲此閒居，謬似高人跡。


        "
白居易,晚望,江城寒角動，沙洲夕鳥還。獨在高亭上，西南望遠山。
白居易,詠意,常聞南華經，巧勞智憂愁。不如無能者，飽食但遨遊。平生愛慕道，今日近此流。自來潯陽郡，四序忽已周。不分物黑白，但與時沉浮。朝餐夕安寢，用是為身謀。此外即閒放，時尋山水幽。春遊慧遠寺，秋上庾公樓。或吟詩一章，或飲茶一甌。身心一無係，浩浩如虛舟。富貴亦有苦，苦在心危憂。貧賤亦有樂，樂在身自由。
白居易,秋日懷杓直  時杓直出牧澧州。,"晚來天色好，獨出江邊步。
憶與李舍人，曲江相近住。

常雲遇清景，必約同幽趣。
若不訪我來，還須覓君去。

開眉笑相見，把手期何處。
西寺老胡僧，南園亂鬆樹。

攜持小酒榼，吟詠新詩句。
同出複同歸，從朝直至暮。

風雨忽消散，江山眇回互。
潯陽與涔陽，相望空雲霧。

心期自乖曠，時景還如故。
今日郡齋中，秋光誰共度。


        "
白居易,齊物二首,"青鬆高百尺，綠蕙低數寸。
同生大塊間，長短各有分。

長者不可退，短者不可進。
若用此理推，窮通兩無悶。

椿壽八千春，槿花不經宿。
中間複何有，冉冉孤生竹。

竹身三年老，竹色四時綠。
雖謝椿有餘，猶勝槿不足。


        "
白居易,山中獨吟,人各有一癖，我癖在章句。萬緣皆已消，此病獨未去。每逢美風景，或對好親故。高聲詠一篇，恍若與神遇。自為江上客，半在山中住。有時新詩成，獨上東岩路。身倚白石崖，手攀青桂樹。狂吟驚林壑，猿鳥皆窺覷。恐為世所嗤，故就無人處。
白居易,洛下卜居,三年典郡歸，所得非金帛。天竺石兩片，華亭鶴一隻。飲啄供稻粱，包裹用茵席。誠知是勞費，其奈心愛惜。遠從餘杭郭，同到洛陽陌。下擔拂雲根，開籠展霜翮。貞姿不可雜，高性宜其適。遂就無塵坊，仍求有水宅。東南得幽境，樹老寒泉碧。池畔多竹陰，門前少人跡。未請中庶祿，且脫雙驂易。豈獨為身謀？安吾鶴與石。
白居易,洛中偶作  自此後詩在東都作。,五年職翰林，四年蒞潯陽。一年巴郡守，半年南宮郎。二年直綸閣，三年刺史堂。凡此十五載，有詩千餘章。境興周萬象，土風備四方。獨無洛中作，能不心悢悢。今為春宮長，始來遊此鄉。徘徊伊澗上，睥睨嵩少傍。遇物輒一詠，一詠傾一觴。筆下成釋憾，卷中同補亡。往往顧自哂，眼昏須鬢蒼。不知老將至，猶自放詩狂。
白居易,新栽竹,佐邑意不適，閉門秋草生。何以娛野性？種竹百餘莖。見此溪上色，憶得山中情。有時公事暇，儘日繞欄行。勿言根未固，勿言陰未成。已覺庭宇內，稍稍有餘清。最愛近窗臥，秋風枝有聲。
白居易,重到渭上舊居,舊居清渭曲，開門當蔡渡。十年方一還，幾欲迷歸路。追思昔日行，感傷故遊處。插柳作高林，種桃成老樹。因驚成人者，儘是舊童孺。試問舊老人，半為繞村墓。浮生同過客，前後遞來去。白日如弄珠，出冇光不住。人物日改變，舉目悲所遇。回念念我身，安得不衰暮。朱顏銷不歇，白發生無數。唯有山門外，三峰色如故。
白居易,和錢員外早冬玩禁中新菊,禁署寒氣遲，孟冬菊初坼。新黃間繁綠，爛若金照碧。仙郎小隱日，心似陶彭澤。秋憐潭上看，日慣籬邊摘。今來此地賞，野意潛自適。金馬門內花，玉山峰下客。寒芳引清句，吟玩煙景夕。賜酒色偏宜，握蘭香不敵。淒淒百卉死，歲晚冰霜積。唯有此花開，殷勤助君惜。[錢嘗居藍田山下，故雲。]
白居易,鬆樹,白金換得青鬆樹，君既先栽我不栽。幸有西風易憑仗，夜深偷送好聲來。
白居易,新昌新居書事四十韻因寄元郎中張博士,冒寵已三遷，歸朝始二年。囊中貯餘俸，園外買閒田。狐兔同三徑，蒿萊共一壥。新園聊鏟穢，舊屋且扶顛。簷漏移傾瓦，粱欹換蠹椽。平治繞台路，整頓近階磚。巷狹開容駕，牆低壘過肩。門閭堪駐蓋，堂室可鋪筵。丹鳳樓當後，青龍寺在前。市街塵不到，宮樹影相連。省史嫌坊遠，豪家笑地偏。敢勞賓客訪，或望子孫傳。不覓他人愛，唯將自性便。等閒栽樹木，隨分占風煙。逸致因心得，幽期遇境牽。鬆聲疑澗底，草色勝河邊。虛潤冰銷地，晴和日出天。苔行滑如簟，莎坐軟於綿。簾每當山卷，帷多帶月褰。籬東花掩映，窗北竹嬋娟。跡慕青門隱，名慚紫禁仙。假歸思晚沐，朝去戀春眠。拙薄才無取，疏慵職不專。題牆書命筆，沽酒率分錢。柏杵舂靈藥，銅瓶漱暖泉。爐香穿蓋散，籠燭隔紗然。陳室可曾掃，陶琴不要弦。屏除俗事儘，養活道情全。尚有妻孥累，猶為組綬纏。終須拋爵祿，漸擬斷腥膻。大抵宗莊叟，私心事竺乾。浮榮水劃字，真諦火生蓮。梵部經十二，玄書字五千。是非都付夢，語默不妨禪。博士官猶冷，郎中病已痊。多同僻處住，久結靜中緣。緩步攜筇杖，徐吟展蜀箋。老宜閒語話，悶憶好詩篇。蠻榼來方瀉，蒙茶到始煎。無辭數相見，鬢發各蒼然。
白居易,啄木曲,莫買寶剪刀，虛費千金直。我有心中愁，知君剪不得。莫磨解結錐，徒勞人氣力。我有腸中結，知君解不得。莫染紅絲線，徒誇好顏色。我有雙淚珠，知君穿不得。莫近紅爐火，炎氣徒相逼。我有兩鬢霜，知君銷不得。刀不能剪心愁，錐不能解腸結。線不能穿淚珠，火不能銷鬢雪。不如飲此神聖杯，萬念千憂一時歇。
白居易,偶吟,裡巷多通水，林園儘不扃。鬆身為外戶，池麵是中庭。元氏詩三帙，陳家酒一瓶。醉來狂發詠，鄰女映籬聽。
白居易,偶吟,好官病免曾三度，散地歸休已七年。老自退閒非世棄，貧蒙強健是天憐。韋荊南去留春服，王侍中來乞酒錢。便得一年生計足，與君美食複甘眠。
白居易,偶吟,人生變改故無窮，昔是朝官今野翁。久寄形於朱紫內，漸抽身入蕙荷中。[荷衣、蕙帶皆楚詞也。]無情水任方圓器，不係舟隨去住風。猶有鱸魚蓴菜興，來春或擬往江東。
白居易,哭劉尚書夢得二首,四海齊名白與劉，百年交分兩綢繆。同貧同病退閒日，一死一生臨老頭。杯酒英雄君與操，文章微婉我知丘。[曹公曰：天下英雄，唯使君與操耳。仲尼雲：後世知丘者春秋。又雲：春秋之旨微而婉也。]賢豪雖歿精靈在，應共微之地下遊。今日哭君吾道孤，寢門淚滿白髭須。不知箭折弓何用，兼恐唇亡齒亦枯。窅窅窮泉埋寶玉，駸駸落景掛桑榆。夜台暮齒期非遠，但問前頭相見無？
白居易,雜曲歌辭·浪淘沙,一泊沙來一泊去，一重浪滅一重生。相攪相淘無歇日，會交山海一時平。白浪茫茫與海連，平沙浩浩四無邊。暮去朝來淘不住，遂令東海變桑田。青草湖中萬裡程，黃梅雨裡一人行。愁見灘頭夜泊處，風翻暗浪打船聲。借問江湖與海水，何似君情與妾心。相恨不如潮有信，相思始覺海非深。海底飛塵終有日，山頭化石豈無時。誰道小郎拋小婦，船頭一去冇回期。隨波逐浪到天涯，遷客生還有幾家。卻到帝鄉重富貴，請君莫忘浪淘沙。
白居易,朱陳村,徐州古豐縣，有村曰朱陳。去縣百餘裡，桑麻青氛氳。機梭聲劄劄，牛驢走紜紜。女汲澗中水，男采山上薪。縣遠官事少，山深人俗淳。有財不行商，有丁不入軍。家家守村業，頭白不出門。生為村之民，死為村之塵。田中老與幼，相見何欣欣。一村唯兩姓，世世為婚姻。親疏居有族，少長遊有群。黃雞與白酒，歡會不隔旬。生者不遠彆，嫁娶先近鄰。死者不遠葬，墳墓多繞村。既安生與死，不苦形與神。所以多壽考，往往見玄孫。我生禮義鄉，少小孤且貧。徒學辨是非，隻自取辛勤。世法貴名教，士人重冠婚。以此自桎梏，信為大謬人。十歲解讀書，十五能屬文。二十舉秀才，三十為諫臣。下有妻子累，上有君親恩。承家與事國，望此不肖身。憶昨旅遊初，迨今十五春。孤舟三適楚，羸馬四經秦。晝行有饑色，夜寢無安魂。東西不暫住，來往若浮雲。離亂失故鄉，骨肉多散分。江南與江北，各有平生親。平生終日彆，逝者隔年聞。朝憂臥至暮，夕哭坐達晨。悲火燒心曲，愁霜侵鬢根。一生苦如此，長羨村中民。
白居易,途中作,早起上肩舁，一杯平旦醉。晚憩下肩舁，一覺殘春睡。身不經營物，心不思量事。但恐綺與裡，隻如吾氣味。
白居易,讀鄧魴詩,"塵架多文集，偶取一卷披。
未及看姓名，疑是陶潛詩。

看名知是君，惻惻令我悲。
詩人多蹇厄，近日誠有之。

京兆杜子美，猶得一拾遺。
襄陽孟浩然，亦聞鬢成絲。

嗟君兩不如，三十在布衣。
擢第祿不及，新婚妻未歸。

少年無疾患，溘死於路歧。
天不與爵壽，唯與好文詞。

此理勿複道，巧曆不能推。


        "
白居易,送兄弟回雪夜,日晦雲氣黃，東北風切切。時從村南還，新與兄弟彆。離襟淚猶濕，回馬嘶未歇。欲歸一室坐，天陰多無月。夜長火消儘，歲暮雨凝結。寂寞滿爐灰，飄零上階雪。對雪畫寒灰，殘燈明複滅。灰死如我心，雪白如我發。所遇皆如此，頃刻堪愁絕。回念入坐忘，轉憂作禪悅。平生洗心法，正為今宵設。
白居易,溪中早春,"南山雪未儘，陰嶺留殘白。
西澗冰已消，春溜含新碧。

東風來幾日，蟄動萌草坼。
潛知陽和功，一日不虛擲。

愛此天氣暖，來拂溪邊石。
一坐欲忘歸，暮禽聲嘖嘖。

蓬蒿隔桑棗，隱映煙火夕。
歸來問夜餐，家人烹薺麥。


        "
白居易,寄楊六　楊攝萬年縣尉。予為讚善大夫。,青宮官冷靜，赤縣事繁劇。一閒複一忙，動作經時隔。清觴久廢酌，白日頓虛擲。念此忽踟躕，悄然心不適。豈無舊交結？久彆或遷易。亦有新往還，相見多形跡。唯君於我分，堅久如金石。何況老大來，人情重姻戚。會稀歲月急，此事真可惜。幾回開口笑，便到髭須白。公門苦鞅掌，儘日無間隙。猶冀乘暝來，靜言同一夕。
白居易,初到忠州登東樓，寄萬州楊八使君,山束邑居窄，峽牽氣候偏。林巒少平地，霧雨多陰天。隱隱煮鹽火，漠漠燒畬煙。賴此東樓夕，風月時翛然。憑軒望所思，目斷心涓涓。背春有去雁，上水無來船。我懷巴東守，本是關西賢。平生已不淺，流落重相憐。水梗漂萬裡，籠禽囚五年。新恩同雨露，遠郡鄰山川。書信雖往複，封疆徒接連。其如美人麵，欲見杳無緣。
白居易,凶宅,長安多大宅，列在街西東。往往朱門內，房廊相對空。梟鳴鬆桂枝，狐藏蘭菊叢。蒼苔黃葉地，日暮多旋風。前主為將相，得罪竄巴庸。後主為公卿，寢疾歿其中。連延四五主，殃禍繼相鐘。自從十年來，不利主人翁。風雨壞簷隙，蛇鼠穿牆墉。人疑不敢買，日毀土木功。嗟嗟俗人心，甚矣其愚蒙。旦恐災將至，不思禍所從。我今題此詩，欲悟迷者胸。凡為大官人，年祿多高崇。權重持難久，位高勢易窮。驕者物之盈，老者數之終。四者如寇盜，日夜來相攻。假使居吉土，孰能保其躬？因小以明大，借家可喻邦。周秦宅崤函，其宅非不同。一興八百年；一死望夷宮。寄語家與國，人凶非宅凶。
白居易,折劍頭,拾得折劍頭，不知折之由。一握青蛇尾，數寸碧峰頭。疑是斬鯨鯢，不然刺蛟虯。缺落泥土中，委棄無人收。我有鄙介性，好剛不好柔。勿輕直折劍，猶勝曲全鉤。
白居易,登樂遊園望,獨上樂遊園，四望天日曛。東北何靄靄，宮闕入煙雲。愛此高處立，忽如遺垢氛。耳目暫清曠，懷抱鬱不伸。下視十二街，綠樹間紅塵。車馬徒滿眼，不見心所親。孔生死洛陽，元九謫荊門。可憐南北路，高蓋者何人。
白居易,感鶴,鶴有不群者，飛飛在野田。饑不啄腐鼠，渴不飲盜泉。貞姿自耿介，雜鳥何翩翾。同遊不同誌，如此十餘年。一興嗜欲念，遂為矰繳牽。委質小池內，爭食群雞前。不惟懷稻粱，兼亦競腥膻。不惟戀主人，兼亦狎烏鳶。物心不可知，天性有時遷。一飽尚如此，況乘大夫軒。
白居易,秋池二首,"前池秋始半，卉物多摧壞。
欲暮槿先萎，未霜荷已敗。

默然有所感，可以從茲誡。
本不種鬆筠，早凋何足怪。

鑿池貯秋水，中有蘋與芰。
天旱水暗消，塌然委空地。

有似泛泛者，附離權與貴。
一旦恩勢移，相隨共憔悴。


        "
白居易,文柏床,陵上有老柏，柯葉寒蒼蒼。朝為風煙樹，暮為宴寢床。以其多奇文，宜升君子堂。刮削露節目，拂拭生輝光。玄斑狀狸首，素質如截肪。雖充悅目玩，終乏周身防。華彩誠可愛，生理苦已傷。方知自殘者，為有好文章。
白居易,歎魯二首,季桓心豈忠，其富過周公。陽貨道豈正，其權執國命。由來富與權，不係才與賢。所托得其地，雖愚亦獲安。彘肥因糞壤，鼠穩依社壇。蟲獸尚如是，豈謂無因緣？展禽胡為者？直道竟三黜。顏子何如人？屢空聊過日。皆懷王佐道，不踐陪臣秩。自古無奈何，命為時所屈。有如草木分，天各與其一。荔枝非名花，牡丹無甘實。
白居易,紅線毯,紅線毯，擇繭繅絲清水煮，揀絲練線紅藍染。染為紅線紅於藍，織作披香殿上毯。披香殿廣十丈餘，紅線織成可殿鋪。彩絲茸茸香拂拂，線軟花虛不勝物。美人踏上歌舞來，羅襪繡鞋隨步冇。太原毯澀毳縷硬，蜀都褥薄錦花冷。不如此毯溫且柔，年年十月來宣州。宣城太守加樣織，自謂為臣能竭力。百夫同擔進宮中，線厚絲多卷不得。宣城太守知不知？一丈毯，千兩絲！地不知寒人要暖，少奪人衣作地衣。
白居易,天可度,天可度，地可量，唯有人心不可防。但見丹誠赤如血，誰知偽言巧似簧。勸君掩鼻君莫掩，使君夫婦為參商。勸君掇蜂君莫掇，使君父子成豺狼。海底魚兮天上鳥，高可射兮深可釣。唯有人心相對時，咫尺之間不能料。君不見李義府之輩笑欣欣，笑中有刀潛殺人。陰陽神變皆可測，不測人間笑是瞋。
白居易,鬆齋自題  時為翰林學士。,"非老亦非少，年過三紀餘。
非賤亦非貴，朝登一命初。

才小分易足，心寬體長舒。
充腸皆美食，容膝即安居。

況此鬆齋下，一琴數帙書。
書不求甚解，琴聊以自娛。

夜直入君門，晚歸臥吾廬。
形骸委順動，方寸付空虛。

持此將過日，自然多晏如。
昏昏複默默，非智亦非愚。


        "
白居易,夏日獨直，寄蕭侍禦,"憲台文法地，翰林清切司。
鷹猜課野鶴，驥德責山麋。

課責雖不同，同歸非所宜。
是以方寸內，忽忽暗相思。

夏日獨上直，日長何所為。
澹然無他念，虛靜是吾師。

形委有事牽，心與無事期。
中臆一以曠，外累都若遺。

地貴身不覺，意閒境來隨。
但對鬆與竹，如在山中時。

情性聊自適，吟詠偶成詩。
此意非夫子，餘人多不知。


        "
白居易,旅次華州，贈袁右丞,渭水綠溶溶，華山青崇崇。山水一何麗，君子在其中。才與世會合，物隨誠感通。德星降人福，時雨助歲功。化行人無訟，囹圄千日空。政順氣亦和，黍稷三年豐。客自帝城來，驅馬出關東。愛此一郡人，如見太古風。方今天子心，憂人正忡忡。安得天下守，儘得如袁公。
白居易,酬楊九弘貞長安病中見寄,"伏枕君寂寂，折腰我營營。
所嗟經時彆，相去一宿程。

攜手昨何時，昆明春水平。
離郡來幾日，太白夏雲生。

之子未得意，貧病客帝城。
貧堅誌士節，病長高人情。

隱幾自恬澹，閉門無送迎。
龍臥心有待，鶴瘦貌彌清。

清機發為文，投我如振瓊。
何以慰饑渴，捧之吟一聲。


        "
白居易,清夜琴興,月出鳥棲儘，寂然坐空林。是時心境閒，可以彈素琴。清泠由木性，恬澹隨人心。心積和平氣，木應正始音。響餘群動息，曲罷秋夜深。正聲感元化，天地清沉沉。
白居易,新構亭台，示諸弟侄,平台高數尺，台上結茅茨。東西疏二牖，南北開兩扉。蘆簾前後卷，竹簟當中施。清冷白石枕，疏涼黃葛衣。開衿向風坐，夏日如秋時。嘯傲頗有趣，窺臨不知疲。東窗對華山，三峰碧參差。南簷當渭水，臥見雲帆飛。仰摘枝上果，俯折畦中葵。足以充饑渴，何必慕甘肥。況有好群從，旦夕相追隨。
白居易,登香爐峰頂,"迢迢香爐峰，心存耳目想。
終年牽物役，今日方一往。

攀蘿蹋危石，手足勞俯仰。
同遊三四人，兩人不敢上。

上到峰之頂，目眩神怳怳。
高低有萬尋，闊狹無數丈。

不窮視聽界，焉識宇宙廣。
江水細如繩，湓城小於掌。

紛吾何屑屑，未能脫塵鞅。
歸去思自嗟，低頭入蟻壤。


        "
白居易,吾雛,吾雛字阿羅，阿羅才七齡。嗟吾不才子，憐汝無弟兄。撫養雖驕呆，性識頗聰明。學母畫眉樣，效吾詠詩聲。我齒今欲墮，汝齒昨始生。我頭發儘落，汝頂髻初成。老幼不相待，父衰汝孩嬰。緬想古人心，慈愛亦不輕。蔡邕念文姬，於公歎緹縈。敢求得汝力？但未忘父情。
白居易,南停對酒送春,含桃實已落，紅薇花尚熏。冉冉三月儘，晚鶯城上聞。獨持一杯酒，南亭送殘春。半酣忽長歌，歌中何所雲？雲我五十餘，未是苦老人。刺史二千石，亦不為賤貧。天下三品官，多老於我身。同年登第者，零落無一分。親故半為鬼，僮樸多見孫。念此聊自解，逢酒且歡欣。
白居易,浩歌行,天長地久無終畢，昨夜今朝又明日。鬢發蒼浪牙齒疏，不覺身年四十七。前去五十有幾年？把鏡照麵心茫然。既無長繩係白日，又無大藥駐朱顏。朱顏日漸不如故，青史功名在何處？欲留年少待富貴，富貴不來年少去。去複去兮如長何，東流赴海無回波。賢愚貴賤同歸儘，北邙塚墓高嵯峨。古來如此非獨我，未死有酒且高歌。顏回短命伯夷餓，我今所得亦已多。功名富貴須待命，命若不來知奈何。
白居易,王夫子,王夫子，送君為一尉，東南三千五百裡。道途雖遠位雖卑，月俸猶堪活妻子。男兒口讀古人書，束帶斂手來從事。儘將徇祿給一家，遠則行道佐時理。行道佐時須待命，委身下位無為恥。命苟未來且求食，官無高卑及遠邇。男兒上既未能濟天下，下又不至饑寒死。吾觀九品至一品，其間氣味都相似。紫綬朱紱青布衫，顏色不同而已矣。王夫子，彆有一事欲勸君，遇酒逢春且歡喜。
白居易,放旅雁　元和十年冬作。,九江十年冬大雪，江水生冰樹枝折。百鳥無食東西飛，中有旅雁聲最饑。雪中啄草冰上宿，翅冷騰空飛動遲。江童持網捕將去，手攜入市生賣之。我本北人今譴謫，人鳥雖殊同是客。見此客鳥傷客人，贖汝放汝飛入雲。雁雁汝飛向何處？第一莫飛西北去。淮西有賊討未平，百萬甲兵九屯聚。官軍賊軍相守老，食儘兵窮將及汝。健兒饑餓射汝吃，拔汝翅翎為箭羽。
白居易,簡簡吟,蘇家小女名簡簡，芙蓉花腮柳葉眼。十一把鏡學點妝，十二抽針能繡裳。十三行坐事調品，不肯迷頭白地藏。玲瓏雲髻生菜樣，飄搖風袖薔薇香。殊姿異態不可狀，忽忽轉動如有光。二月繁霜殺桃李，明年欲嫁今年死。丈人阿母勿悲啼，此女不是凡夫妻。恐是天仙謫人世，隻合人間十三歲。大都好物不堅牢，彩雲易散琉璃脆。
白居易,春生,春生何處暗周遊？海角天涯遍始休。先遣和風報消息，續教啼鳥說來由。展張草色長河畔，點綴花房小樹頭。若到故園應覓我，為傳淪落在江州。
白居易,一葉落,煩暑鬱未退，涼飆潛已起。寒溫與盛衰，遞相為表裡。蕭蕭秋林下，一葉忽先委。勿言微搖落，搖落從此始。
白居易,有感三首,"鬢發已斑白，衣綬方朱紫。窮賤當壯年，富榮臨暮齒。

車輿紅塵合，第宅青煙起。彼來此須去，品物之常理。

第宅非吾廬，逆旅暫留止。子孫非我有，委蛻而已矣。

有如蠶造繭，又似花生子。子結花暗凋，繭成蠶老死。

悲哉可奈何，舉世皆如此。

莫養瘦馬駒，莫教小妓女。後事在目前，不信君看取。

馬肥快行走，妓長能歌舞。三年五歲間，已聞換一主。

借問新舊主，誰樂誰辛苦。請君大帶上，把筆書此語。

往事勿追思，追思多悲愴。來事勿相迎，相迎已惆悵。

不如兀然坐，不如塌然臥。食來即開口，睡來即合眼。

二事最關身，安寢加餐飯。忘懷任行止，委命隨修短。

更若有興來，狂歌酒一醆.


        "
白居易,和祝蒼華　蒼華，發神名。,日居複月諸，環回照下土。使我玄雲發，化為素絲縷。稟質本羸劣，養生仍莽鹵。痛飲困連宵，悲吟饑過午。遂令頭上發，種種無尺五。根稀比黍苗，梢細同釵股。豈是乏膏沐，非關櫛風雨。最為悲傷多，心焦衰落苦。餘者能有幾，落者不可數。禿似鵲填河，墜如烏解羽。蒼華何用祝，苦辭亦休吐。匹如剃頭僧，豈要巾冠主。
白居易,秋池二首,身閒無所為，心閒無所思。況當故園夜，複此新秋池。岸暗鳥棲後，橋明月出時。菱風香散漫，桂露光參差。靜境多獨得，幽懷竟誰知。悠然心中語，自問來何遲。朝衣薄且健，晚簟清仍滑。社近燕影稀，雨餘蟬聲歇。閒中得詩境，此境幽難說。露荷珠自傾，風竹玉相戛。誰能一同宿，共玩新秋月。暑退早涼歸，池邊好時節。
白居易,自題小草亭,"新結一茅茨，規模儉且卑。土階全壘塊，山木半留皮。

陰合連藤架，叢香近菊籬。壁宜藜杖倚，門稱荻簾垂。

窗裡風清夜，簷間月好時。留連嘗酒客，句引坐禪師。

伴宿雙棲鶴，扶行一侍兒。綠醅量醆飲，紅稻約升炊。

齷齪豪家笑，酸寒富室欺。陶廬閒自愛，顏巷陋誰知。

螻蟻謀深穴，鷦鷯占小枝。各隨其分足，焉用有餘為。


        "
白居易,清明日登老君閣望洛城贈韓道士,風光煙火清明日，歌哭悲歡城市間。何事不隨東洛水，誰家又葬北邙山。中橋車馬長無已，下渡舟航亦不閒。塚墓累累人擾擾，遼東悵望鶴飛還。
白居易,閒適,"祿俸優饒官不卑，就中閒適是分司。
風光暖助遊行處，雨雪寒供飲宴時。
肥馬輕裘還且有，粗歌薄酒亦相隨。

微躬所要今皆得，隻是蹉跎得校遲。


        "
白居易,題牛相公歸仁裡宅新成小灘,平生見流水，見此轉留連。況此朱門內，君家新引泉。伊流決一帶，洛石砌千拳。與君三伏月，滿耳作潺湲。深處碧磷磷，淺處清濺濺。碕岸束嗚咽，沙汀散淪漣。翻浪雪不儘，澄波空共鮮。兩岸灩預口，一泊瀟湘天。曾作天南客，漂流六七年。何山不倚杖，何水不停船。巴峽聲心裡，鬆江色眼前。今朝小灘上，能不思悠然。
白居易,洗竹,布裘寒擁頸，氈履溫承足。獨立冰池前，久看洗霜竹。先除老且病，次去纖而曲。剪棄猶可憐，琅玕十餘束。青青複籊籊，頗異凡草木。依然若有情，回頭語僮仆。小者截魚竿，大者編茅屋。勿作彗與箕，而令糞土辱。
白居易,新沐浴,形適外無恙，心恬內無憂。夜來新沐浴，肌發舒且柔。寬裁夾烏帽，厚絮長白裘。裘溫裹我足，帽暖覆我頭。先進酒一杯，次舉粥一甌。半酣半飽時，四體春悠悠。是月歲陰暮，慘冽天地愁。白日冷無光，黃河凍不流。何處征戍行？何人羈旅遊？窮途絕糧客，寒獄無燈囚。勞生彼何苦？遂性我何優？撫心但自愧，孰知其所由？
白居易,三年除夜,晰晰燎火光，氳氳臘酒香。嗤嗤童稚戲，迢迢歲夜長。堂上書帳前，長幼合成行。以我年最長，次第來稱觴。七十期漸近，萬緣心已忘。不唯少歡樂，兼亦無悲傷。素屏應居士，青衣侍孟光。夫妻老相對，各坐一繩床。[顧虎頭畫維摩居士圖白衣素屏也。]
白居易,閒居偶吟招鄭庶子皇甫郎中,自哂此迂叟，少迂老更迂。家計不一問，園林聊自娛。竹間琴一張，池上酒一壺。更無俗物到，但與秋光俱。古石蒼錯落，新泉碧縈紆。焉用車馬客，即此是吾徒。猶有所思人，各在城一隅。杳然愛不見，搔首方踟躕。玄晏風韻遠，子真雲貌孤。誠知厭朝市，何必憶江湖。能來小澗上，一聽潺湲無？
白居易,夢裴相公,五年生死隔，一夕魂夢通。夢中如往日，同直金鑾宮。仿佛金紫色，分明冰玉容。勤勤相眷意，亦與平生同。既寤知是夢，憫然情未終。追想當時事，何殊昨夜中？自我學心法，萬緣成一空。今朝為君子，流涕一沾胸。
白居易,郡廳有樹，晚榮早凋，人不識名，因題其上,潯陽郡廳後，有樹不知名。秋先梧桐落，春後桃李榮。五月始萌動，八月已凋零。左右皆鬆桂，四時鬱青青。豈量雨露恩，沾濡不均平。榮枯各有分，天地本無情。顧我亦相類，早衰向晚成。形骸少多病，三十不豐盈。毛鬢早改變，四十白髭生。誰教兩蕭索，相對此江城？
白居易,我身,"我身何所似，似彼孤生蓬。
秋霜剪根斷，浩浩隨長風。

昔遊秦雍間，今落巴蠻中。
昔為意氣郎，今作寂寥翁。

外貌雖寂寞，中懷頗衝融。
賦命有厚薄，委心任窮通。

通當為大鵬，舉翅摩蒼穹。
窮則為鷦鷯，一枝足自容。

苟知此道者，身窮心不窮。


        "
白居易,哭諸故人，因寄元八,昨日哭寢門，今日哭寢門。借問所哭誰？無非故交親。偉卿既長往，質夫亦幽淪。屈指數年世，收涕自思身。彼皆少於我，先為泉下人。我今頭半白，焉得身久存？好在元郎中，相識二十春。昔見君生子，今聞君抱孫。存者儘老大，逝者已成塵。早晚升平宅，開眉一見君。
白居易,登龍昌上寺望江南山，懷錢舍人,騎馬出西郭，悠悠欲何之？獨上高寺去，一與白雲期。虛檻晚瀟灑，前山碧參差。忽似青龍閣，同望玉峰時。因詠鬆雪句，永懷鸞鶴姿。六年不相見，況乃隔榮衰？[昔嘗與錢舍人登青龍寺上方，同望藍田山，各有絕句。錢詩雲：“偶來上寺因高望，鬆雪分明見舊山。”]
白居易,遺懷,"樂往必悲生，泰來由否極。
誰言此數然，吾道何終塞。

嘗求詹尹卜，拂龜竟默默。
亦曾仰問天，天但蒼蒼色。

自茲唯委命，名利心雙息。
近日轉安閒，鄉園亦休憶。

回看世間苦，苦在求不得。
我今無所求，庶離憂悲域。


        "
白居易,玩鬆竹二首,龍蛇隱大澤，糜鹿遊豐草。棲鳳安於梧，潛魚樂於藻。吾亦愛吾廬，廬中樂吾道。前鬆後修竹，偃臥可終老。各附其所安，不知他物好。坐愛前簷前，臥愛北窗北。窗竹多好風，簷鬆有嘉色。幽懷一以合，俗念隨緣息。在爾雖無情，於予即有得。乃知性相近，不必動與植。
白居易,廬山桂,偃蹇月中桂，結根依青天。天風繞月起，吹子下人間。飄零委何處，乃落匡廬山。生為石上桂，葉如剪碧鮮。枝乾日長大，根荄日牢堅。不歸天上月，空老山中年。廬山去鹹陽，道裡三四千。無人為移植，得入上林園。不及紅花樹，長栽溫室前。
白居易,首夏病間,我生來幾時？萬有四千日。自省於其間，非憂即有疾。老去慮漸息，年來病初愈。忽喜身與心，泰然兩無苦。況茲孟夏月，清和好時節。微風吹夾衣，不寒複不熱。移榻樹陰下，竟日何所為。或飲一甌茗，或吟兩句詩。內無憂患迫，外無職役羈。此日不自適，何時是適時？
白居易,聞庾七左降因詠所懷,"我病臥渭北，君老謫巴東。
相悲一長歎，薄命與君同。

既歎還自哂，哂歎兩未終。
後心誚前意，所見何迷蒙。

人生大塊間，如鴻毛在風。
或飄青雲上，或落泥塗中。

袞服相天下，倘來非我通。
布衣委草莽，偶去非吾窮。

外物不可必，中懷須自空。
無令怏怏氣，留滯在心胸。


        "
白居易,寄同病者,三十生二毛，早衰為沉屙。四十官七品，拙宦非由他。年顏日枯槁，時命日蹉跎。豈獨我如此，聖賢無奈何。回觀親舊中，舉目尤可嗟。或有終老者，沉賤如泥沙。或有始壯者，飄忽如風花。窮餓與夭促，不如我者多。以此反自慰，常得心平和。寄言同病者，回歎且為歌。
白居易,聞哭者,昨日南鄰哭，哭聲一何苦。雲是妻哭夫，夫年二十五。今朝北裡哭，哭聲又何切。雲是母哭兒，兒年十七八。四鄰尚如此，天下多夭折。乃知浮世人，少得垂白發。餘今過四十，念彼聊自悅。從此明鏡中，不嫌頭似雪。
白居易,昭國閒居,貧閒日高起，門巷晝寂寂。時暑放朝參，天陰少人客。槐花滿田地，僅絕人行跡。獨在一床眠，清涼風雨夕。勿嫌坊曲遠，近即多牽役。勿嫌祿俸薄，厚即多憂責。平生尚恬曠，老大宜安適。何以養吾真，官閒居處僻。
白居易,讀謝靈運詩,"吾聞達士道，窮通順冥數。
通乃朝廷來，窮即江湖去。

謝公才廓落，與世不相遇。
壯誌鬱不用，須有所泄處。

泄為山水詩，逸韻諧奇趣。
大必籠天海，細不遺草樹。

豈惟玩景物，亦欲攄心素。
往往即事中，未能忘興諭。

因知康樂作，不獨在章句。


        "
白居易,題元十八溪亭  亭在廬山東南五老峰下。,怪君不喜仕，又不遊州裡。今日到幽居，了然知所以。宿君石溪亭，潺湲聲滿耳。飲君螺杯酒，醉臥不能起。見君五老峰，益悔居城市。愛君三男兒，始歎身無子。餘方爐峰下，結室為居士。山北與山東，往來從此始。
白居易,香爐峰下新置草堂，即事詠懷，題於石上,"香爐峰北麵，遺愛寺西偏。
白石何鑿鑿，清流亦潺潺。

有鬆數十株，有竹千餘竿。
鬆張翠傘蓋，竹倚青琅玕.

其下無人居，悠哉多歲年。
有時聚猿鳥，終日空風煙。

時有沉冥子，姓白字樂天。
平生無所好，見此心依然。

如獲終老地，忽乎不知還。
架岩結茅宇，斫壑開茶園。

何以洗我耳，屋頭飛落泉。
何以淨我眼，砌下生白蓮。

左手攜一壺，右手挈五弦。
傲然意自足，箕踞於其間。

興酣仰天歌，歌中聊寄言。
言我本野夫，誤為世網牽。

時來昔捧日，老去今歸山。
倦鳥得茂樹，涸魚返清源。

舍此欲焉往，人間多險艱。


        "
白居易,烹葵,"昨臥不夕食，今起乃朝饑。
貧廚何所有，炊稻烹秋葵。

紅粒香複軟，綠英滑且肥。
饑來止於飽，飽後複何思。

憶昔榮遇日，迨今窮退時。
今亦不凍餒，昔亦無餘資。

口既不減食，身又不減衣。
撫心私自問，何者是榮衰。

勿學常人意，其間分是非。


        "
白居易,截樹,種樹當前軒，樹高柯葉繁。惜哉遠山色，隱此蒙籠間。一朝持斧斤，手自截其端。萬葉落頭上，千峰來麵前。忽似決雲霧，豁達睹青天。又如所念人，久彆一款顏。始有清風至，稍見飛鳥還。開懷東南望，目遠心遼然。人各有偏好，物莫能兩全。豈不愛柔條，不如見青山。
白居易,垂釣,臨水一長嘯，忽思十年初。三登甲乙第，一入承明廬。浮生多變化，外事有盈虛。今來伴江叟，沙頭坐釣魚。
白居易,仲夏齋戒月,"仲夏齋戒月，三旬斷腥膻。
自覺心骨爽，行起身翩翩。

始知絕粒人，四體更輕便。
初能脫病患，久必成神仙。

禦寇馭泠風，赤鬆遊紫煙。
常疑此說謬，今乃知其然。

我今過半百，氣衰神不全。
已垂兩鬢絲，難補三丹田。

但減葷血味，稍結清淨緣。
脫巾且修養，聊以終天年。


        "
白居易,和元九悼往  感舊蚊幬作。,美人彆君去，自去無處尋。舊物零落儘，此情安可任？唯有纈紗幌，塵埃日夜侵。馨香與顏色，不似舊時深。透影燈耿耿，籠光月沉沉。中有孤眠客，秋涼生夜衾。舊宅牡丹院，新墳鬆柏林。夢中鹹陽淚，覺後江陵心。含此隔年恨，發為中夜吟。無論君自感，聞者欲沾襟。
白居易,酬李少府曹長官舍見贈,低腰複斂手，心體不遑安。一落風塵下，方知為吏難。公事與日長，宦情隨歲闌。惆悵青袍袖，芸香無半殘。賴有李夫子，此懷聊自寬。兩心如止水，彼此無波瀾。往往簿書暇，相勸強為歡。白馬曉踏雪，淥觴春暖寒。戀月夜同宿，愛山晴共看。野性自相近，不是為同官。
白居易,挽歌詞,"丹旐何飛揚，素驂亦悲鳴。
晨光照閭巷，輀車儼欲行。

蕭條九月天，哀挽出重城。
借問送者誰，妻子與弟兄。

蒼蒼上古原，峨峨開新塋。
含酸一慟哭，異口同哀聲。

舊隴轉蕪絕，新墳日羅列。
春風草綠北邙山，此地年年生死彆。


        "
白居易,潛彆離,"不得哭，潛彆離。不得語，暗相思。兩心之外無人知。

深籠夜鎖獨棲鳥，利劍春斷連理枝。河水雖濁有清日，

烏頭雖黑有白時。惟有潛離與暗彆，彼此甘心無後期。


        "
白居易,庾樓曉望,獨憑朱檻立淩晨，山色初明水色新。竹霧曉籠銜嶺月，蘋風暖送過江春。子城陰處猶殘雪，衙鼓聲前未有塵。三百年來庾樓上，曾經多少望鄉人。
白居易,紫薇花,絲綸閣下文書靜，鐘鼓樓中刻漏長。獨坐黃昏誰是伴？紫薇花對紫微郎。
白居易,池上竹下作,穿籬繞舍碧逶迤，十畝閒居半是池。食飽窗間新睡後，腳輕林下獨行時。水能性淡為吾友，竹解心虛即我師。何必悠悠人世上，勞心費目覓親知？
白居易,紫薇花,紫薇花對紫微翁，名目雖同貌不同。獨占芳菲當夏景，不將顏色托春風。潯陽官舍雙高樹，興善僧庭一大叢。何似蘇州安置處，花堂欄下月明中。
白居易,自歎,豈獨年相迫，兼為病所侵。春來痰氣動，老去嗽聲深。眼暗猶操筆，頭斑未掛簪。因循過日月，真是俗人心。
白居易,晚起,臥聽冬冬衙鼓聲，起遲睡足長心情。華簪脫後頭雖白，堆案拋來眼校明。閒上籃輿乘興出，醉回花舫信風行。明朝更濯塵纓去，聞道鬆江水最清。
白居易,早朝,鼓動出新昌，雞鳴赴建章。翩翩穩鞍馬，楚楚健衣裳。宮漏傳殘夜，城陰送早涼。月堤槐露氣，風燭樺煙香。雙闕龍相對，千宮雁一行。漢庭方尚少，慚歎鬢如霜。
白居易,晚起,起晚憐春暖，歸遲愛月明。放慵長飽睡，聞健且閒行。北闕停朝簿，四方入社名。唯吟一句偈，無念是無生。
白居易,晚起,爛熳朝眠後，頻伸晚起時。暖爐生火早，寒鏡裹頭遲。融雪煎香茗，調酥煮乳糜。慵饞還自哂，快活亦誰知。酒性溫無毒，琴聲淡不悲。榮公三樂外，仍弄小男兒。
白居易,東歸,翩翩平肩輿，中有醉老夫。膝上展詩卷，竿頭懸酒壺。食宿無定程，仆馬多緩驅。臨水歇半日，望山傾一盂。藉草坐嵬峨，攀花行踟躕。風將景共暖，體與心同舒。始悟有營者，居家如在途。方知無係者，在道如安居。前夕宿三堂，今且遊申湖。[三堂在虢。申湖在陝。]殘春三百裡，送我歸東都。
白居易,奉和裴令公新成午橋莊綠野堂即事,"舊徑開桃李，新池鑿鳳凰。隻添丞相閣，不改午橋莊。

遠處塵埃少，閒中日月長。青山為外屏，綠野是前堂。

引水多隨勢，栽鬆不趁行。年華玩風景，春事看農桑。

花妒謝家妓，蘭偷荀令香。遊絲飄酒席，瀑布濺琴床。

巢許終身穩，蕭曹到老忙。千年落公便，進退處中央。


        "
白居易,戒藥,促促急景中，蠢蠢微塵裡。生涯有分限，愛戀無終已。早夭羨中年，中年羨暮齒。暮齒又貪生，服食求不死。朝吞太陽精，夕吸秋石髓。徼福反成災，藥誤者多矣。以之資嗜欲，又望延甲子。天人陰騭間，亦恐無此理。域中有真道，所說不如此。後身始身存，吾聞諸老氏。
白居易,飲後戲示弟子,吾為爾先生，爾為吾弟子。孔門有遺訓，複坐吾告爾。先生饌酒食，弟子服勞止。孝敬不在他，在茲而已矣。欲我少憂愁，欲我多歡喜。無如醞好酒，酒須多且旨。旨即賓可留，多即罍不恥。吾更有一言，爾宜聽入耳。人老多憂貧，人病多憂死。我今雖老病，所憂不在此。憂在半酣時，樽空座客起。
白居易,池鶴八絕句　,池上有鶴，介然不群，烏、鳶、雞、鵝，次第嘲噪，諸禽似有所誚，鶴亦時複一鳴。予非冶長，不通其意，因戲與贈答，以意斟酌之，聊亦自取笑耳。
白居易,相和歌辭·挽歌,丹旐何飛揚，素驂亦悲鳴。晨光照閭巷，輀車儼欲行。蕭條九月天，哀挽出重城。借問送者誰，妻子與弟兄。蒼蒼上古原，峨峨開新塋。含酸一慟哭，異口同哀聲。舊壟轉蕪絕，新墳日羅列。春風草綠北邙山，此地年年生死彆。
白居易,雜曲歌辭·憶江南,江南好，風景舊曾諳。日出江花紅勝火，春來江水綠如藍。能不憶江南。江南憶，最憶是杭州。山寺月中尋桂子，郡亭枕上看潮頭。何日更重遊。江南憶，其次憶吳宮。吳酒一杯春竹葉，吳娃雙舞醉芙蓉。早晚複相逢。
白居易,晝寢,"坐整白單衣，起穿黃草履。
朝餐盥漱畢，徐下階前步。

暑風微變候，晝刻漸加數。
院靜地陰陰，鳥鳴新葉樹。

獨行還獨臥，夏景殊未暮。
不作午時眠，日長安可度。


        "
白居易,栽鬆二首,小鬆未盈尺，心愛手自移。蒼然澗底色，雲濕煙霏霏。栽植我年晚，長成君性遲。如何過四十，種此數寸枝？得見成陰否，人生七十稀。愛君抱晚節，憐君含直文。欲得朝朝見，階前故種君。知君死則已，不死會淩雲。
白居易,庭槐,南方饒竹樹，唯有青槐稀。十種七八死，縱活亦支離。何此郡庭下，一株獨華滋？蒙蒙碧煙葉，嫋嫋黃花枝。我家渭水上，此樹蔭前墀。忽向天涯見，憶在故園時。人生有情感，遇物牽所思。樹木猶複爾，況見舊親知！
白居易,晚歸有感,朝吊李家孤，暮問崔家疾。[時李十一侍郎諸子尚居憂，崔二十二員外三年臥病。]回馬獨歸來，低眉心鬱鬱。平生所善者，多不過六七。如何十年間，零落三無一。劉曾夢中見，元向花前失。[劉三十二校書冇後，嘗夢見之，元八少尹，今春櫻桃花時長逝)。]漸老與誰遊，春城好風日。
白居易,衰病無趣因吟所懷,朝餐多不飽，夜臥常少睡。自覺寢食間，都無少年味。平生好詩酒，今亦將舍棄。酒唯下藥飲，無複曾歡醉。詩多聽人吟，自不題一字。病姿引衰相，日夜相繼至。況當尚少朝，彌慚居近侍。終當求一郡，聚少漁樵費。合口便歸山，不問人間事。
白居易,納粟,有吏夜叩門，高聲催納粟。家人不待曉，場上張燈燭。揚簸淨如珠，一車三十斛。猶憂納不中，鞭責及僮仆。昔餘謬從事，內愧才不足。連授四命官，坐屍十年祿。常聞古人語，損益周必複。今日諒甘心，還他太倉穀。
白居易,湓浦竹,潯陽十月天，天氣仍溫燠。有霜不殺草，有風不落木。玄冥氣力薄，草木冬猶綠。誰肯湓浦頭，回眼看修竹？其有顧盼者，持刀斬且束。剖劈青琅玕，家家蓋牆屋。吾聞汾晉間，竹少重如玉。胡為取輕賤，生此西江曲？
白居易,澗底鬆·有鬆百尺大十圍,有鬆百尺大十圍，生在澗底寒且卑。澗深山險人路絕，老死不逢工度之。天子明堂欠梁木，此求彼有兩不知。誰喻蒼蒼造物意，但與之材不與地。金張世祿原憲貧，牛衣寒賤貂蟬貴。貂蟬與牛衣，高下雖有殊。高者未必賢，下者未必愚。君不見沉沉海底生珊瑚。曆曆天上種白榆。
白居易,鴉九劍,"歐冶子死千年後，精靈闇授張鴉九。
鴉九鑄劍吳山中，天與日時神借功。
金鐵騰精火翻焰，踴躍求為鏌鋣劍。

劍成未試十餘年，有客持金買一觀。
誰知閉匣長思用，三尺青蛇不肯蟠。
客有心，劍無口，客代劍言告鴉九。

君勿矜我玉可切，君勿誇我鐘可刜。
不如持我決浮雲，無令漫漫蔽白日。
為君使無私之光及萬物，蟄蟲昭蘇萌草出。


        "
白居易,養拙,"鐵柔不為劍，木曲不為轅。
今我亦如此，愚蒙不及門。

甘心謝名利，滅跡歸丘園。
坐臥茅茨中，但對琴與尊。

身去韁鎖累，耳辭朝市喧。
逍遙無所為，時窺五千言。

無憂樂性場，寡欲清心源。
始知不才者，可以探道根。


        "
白居易,遣懷  自此後詩，在渭村作。,寓心身體中，寓性方寸內。此身是外物，何足苦憂愛。況有假飾者，華簪及高蓋。此又疏於身，複在外物外。操之多惴栗，失之又悲悔。乃知名與器，得喪俱為害。頹然環堵客，蘿蕙為巾帶。自得此道來，身窮心甚泰。
白居易,自吟拙什，因有所懷,懶病每多暇，暇來何所為？未能拋筆硯，時作一篇詩。詩成淡無味，多被眾人嗤。上怪落聲韻，下嫌拙言詞。時時自吟詠，吟罷有所思。蘇州及彭澤，與我不同時。此外複誰愛，唯有元微之。謫向江陵府，三年作判司。相去二千裡，詩成遠不知。
白居易,題潯陽樓  自此後詩，江州司馬時作。,常愛陶彭澤，文思何高玄。又怪韋江州，詩情亦清閒。今朝登此樓，有以知其然。大江寒見底，匡山青倚天。深夜湓浦月，平旦爐峰煙。清輝與靈氣，日夕供文篇。我無二人才，孰為來其間？因高偶成句，俯仰愧江山。
白居易,遊石門澗,石門無舊徑，披榛訪遺跡。時逢山水秋，清輝如古昔。常聞慧遠輩，題詩此岩壁。雲覆莓苔封，蒼然無處覓。蕭疏野生竹，崩剝多年石。自從東晉後，無複人遊曆。獨有秋澗聲，潺湲空旦夕。
白居易,食後,"食罷一覺睡，起來兩甌茶。
舉頭看日影，已複西南斜。

樂人惜日促，憂人厭年賒。
無憂無樂者，長短任生涯。


        "
白居易,初領郡政衙退登東樓作,"鰥煢心所念，簡牘手自操。
何言符竹貴，未免州縣勞。

賴是餘杭郡，台榭繞官曹。
淩晨親政事，向晚恣遊遨。

山冷微有雪，波平未生濤。
水心如鏡麵，千裡無纖毫。

直下江最闊，近東樓更高。
煩襟與滯念，一望皆遁逃。


        "
白居易,春葺新居,江州司馬日，忠州刺史時。栽鬆滿後院，種柳蔭前墀。彼皆非吾土，栽種尚忘疲。況茲是我宅，葺藝固其宜。平旦領仆使，乘春親指揮。移花夾暖室，徙竹覆寒池。池水變綠色，池芳動清輝。尋芳弄水坐，儘日心熙熙。一物苟可適，萬緣都若遺。設如宅門外，有事吾不知。
白居易,權攝昭應，早秋書事，寄元拾遺兼呈李司錄,夏閏秋候早，七月風騷騷。渭川煙景晚，驪山宮殿高。丹殿子司諫，赤縣我徒勞。相去半日程，不得同遊遨。到官來十日，覽鏡生二毛。可憐趨走吏，塵土滿青袍。郵傳擁兩驛，簿書堆六曹。為問綱紀掾，何必使鉛刀？
白居易,寄江南兄弟,分散骨肉戀，趨馳名利牽。一奔塵埃馬，一泛風波船。忽憶分手時，憫默秋風前。彆來朝複夕，積日成七年。花落城中地，春深江上天。登樓東南望，鳥滅煙蒼然。相去複幾許？道裡近三千。平地猶難見，況乃隔山川。
白居易,酬張太祝晚秋臥病見寄,高才淹禮寺，短羽翔禁林。西街居處遠，北闕官曹深。君病不來訪，我忙難往尋。差池終日彆，寥落經年心。露濕綠蕪地，月寒紅樹陰。況茲獨愁夕，聞彼相思吟。上歎言笑阻，下嗟時歲侵。容衰曉窗鏡，思苦秋弦琴。一章錦繡段，八韻瓊瑤音。何以報珍重？慚無雙南金。
白居易,將之饒州，江浦夜泊,明月滿深浦，愁人臥孤舟。煩冤寢不得，夏夜長於秋。苦乏衣食資，遠為江海遊。光陰坐遲暮，鄉國行阻修。身病向鄱陽，家貧寄徐州。前事與後事，豈堪心並憂。憂來起長望，但見江水流。雲樹靄蒼蒼，煙波淡悠悠。故園迷處所，一念堪白頭。
白居易,酬盧秘書二十韻　時初奉詔除讚善大夫,"謬曆文場選，慚非翰苑才。雲霄高暫致，毛羽弱先摧。

識分忘軒冕，知歸返草萊。杜陵書積蠹，豐獄劍生苔。

晦厭鳴雞雨，春驚震蟄雷。舊恩收墜履，新律動寒灰。

鳳詔容徐起，鵷行許重陪。衰顏雖拂拭，蹇步尚低徊。

睡少鐘偏警，行遲漏苦摧。風霜趁朝去，泥雪拜陵回。

上感君猶念，傍慚友或推。石頑鐫費匠，女醜嫁勞媒。

倏忽青春度，奔波白日頹。性將時共背，病與老俱來。

聞有蓬壺客，知懷杞梓材。世家標甲第，官職滯麟台。

筆儘鉛黃點，詩成錦繡堆。嘗思豁雲霧，忽喜訪塵埃。

心為論文合，眉因勸善開。不勝珍重意，滿袖寫瓊瑰。


        "
白居易,得微之到官後書備知通州之事悵然有感因成四,來書子細說通州，州在山根峽岸頭。四麵千重火雲合，中心一道瘴江流。蟲蛇白晝攔官道，蚊蚋黃昏撲郡樓。何罪遣君居此地？天高無處問來由。匼匝巔山萬仞餘，人家應似甑中居。寅年籬下多逢虎，亥日沙頭始賣魚。衣斑梅雨長須熨，米澀畬田不解鋤。努力安心過三考，已曾愁殺李尚書。[李實尚書先貶此州，身歿於彼處。]人稀地僻醫巫少，夏旱秋霖瘴瘧多。老去一身須愛惜，彆來四體得如何？侏儒飽笑東方朔，薏苡讒憂馬伏波。莫遣沉愁結成病，時時一唱濯纓歌。通州海內恓惶地，司馬人間冗長官。傷鳥有弦驚不定，臥龍無水動應難。劍埋獄底誰深掘？鬆偃霜中儘冷看。舉目爭能不惆悵，高車大馬滿長安。
白居易,湖亭望水,久雨南湖漲，新晴北客過。日沉紅有影，風定綠無波。岸冇閭閻少，灘平船舫多。可憐心賞處，其奈獨遊何？
白居易,秋熱,西江風候接南威，暑氣常多秋氣微。猶道江州最涼冷，至今九月著生衣。
白居易,題元十八溪居,溪嵐漠漠樹重重，水檻山窗次第逢。晚葉尚開紅躑躅，秋芳初結白芙蓉。聲來枕上千年鶴，影落杯中五老峰。更愧殷勤留客意，魚鮮飯細酒香濃。
白居易,偶然二首,"楚懷邪亂靈均直，放棄合宜何惻惻。
漢文明聖賈生賢，謫向長沙堪歎息。
人事多端何足怪，天文至信猶差忒。

月離於畢合滂沱，有時不雨何能測。

火發城頭魚水裡，救火竭池魚失水。
乖龍藏在牛領中，雷擊龍來牛枉死。
人道蓍神龜骨靈，試卜魚牛那至此。

六十四卦七十鑽，畢竟不能知所以。


        "
白居易,江南謫居十韻,自哂沉冥客，曾為獻納臣。壯心徒許國，薄命不如人。才展淩雲翅，俄成失水鱗。葵枯猶向日，蓬斷即辭春。澤畔長愁地，天邊欲老身。蕭條殘活計，冷落舊交親。草合門無徑，煙消甑有塵。憂方知酒聖，貧始覺錢神。虎尾難容足，羊腸易覆輪。行藏與通塞，一切任陶鈞。
白居易,鄰女,娉婷十五勝天仙，白日嫦娥旱地蓮。何處閒教鸚鵡語，碧紗窗下繡床前。
白居易,晚興,極浦收殘雨，高城駐落暉。山明虹半出，鬆暗鶴雙歸。將吏隨衙散，文書入務稀。閒吟倚新竹，筠粉汙朱衣。
白居易,晚興,草淺馬翩翩，新晴薄暮天。柳條春拂麵，衫袖醉垂鞭。立語花堤上，行吟水寺前。等閒消一日，不覺過三年，
白居易,同微之贈彆郭虛舟煉師五十韻,我為江司馬，君為荊判司。俱當愁悴日，始識虛舟師。師年三十餘，白皙好容儀。專心在鉛汞，餘力工琴棋。靜彈弦數聲，閒飲酒一卮。因指塵土下，蜉蝣良可悲。不聞姑射上，千歲冰雪肌。不見遼城外，古今塚累累。嗟我天地間，有術人莫知。得可逃死籍，不唯走三屍。授我參同契，其辭妙且微。六一閟扃鐍，子午守雄雌。我讀隨日悟，心中了無疑。黃芽與紫車，謂其坐致之。自負因自歎，人生號男兒。若不佩金印，即合翳玉芝。高謝人間世，深結山中期。泥壇方合矩，鑄鼎圓中規。爐橐一以動，瑞氣紅輝輝。齋心獨歎拜，中夜偷一窺。二物正欣合，厥壯何怪奇。綢繆夫婦體，狎獵魚龍姿。簡寂館鐘後，紫宵峰曉時。心塵未淨潔，火候遂參差。萬壽覬刀圭，千功失毫厘。先生彈指起，姹女隨煙飛。始知緣會間，陰騭不可移。藥灶今夕罷，詔書明日追。追我複追君，次第承恩私。官雖小大殊，同立白玉墀。我直紫微闥，手進賞罰詞。君侍玉皇座，口含生殺機。直躬易媒孽，浮俗多瑕疵。轉徙今安在，越嶠吳江湄。一提支郡印，一建連帥旗。何言四百裡，不見如天涯。秋風旦夕來，白日西南馳。雪霜各滿鬢，朱紫徒為衣。師從廬山洞，訪舊來於斯。尋君又覓我，風馭紛逶迤。帔裾曳黃絹，須發垂青絲。逢人但斂手，問道亦頷頤。孤雲難久留，十日告將歸。款曲話平昔，殷勤免衰羸。後會杳何許，前心日磷緇。俗家無異物，何以充彆資。素箋一百句，題附元家詩。朱頂鶴一隻，與師雲閒騎。雲間鶴背上，故情若相思。時時摘一句，唱作步虛辭。
白居易,琴茶,兀兀寄形群動內，陶陶任性一生間。自拋官後春多醉，不讀書來老更閒。琴裡知聞唯淥水，茶中故舊是蒙山。窮通行止長相伴，誰道吾今無往還？
白居易,種柳三詠,白頭種鬆桂，早晚見成林。不及栽楊柳，明年便有陰。春風為催促，副取老人心。從君種楊柳，夾水意如何？準擬三年後，青絲拂綠波。仍教小樓上，對唱柳枝歌。更想五年後，千千條麴塵。路旁深映月，樓上暗藏春。愁殺閒遊客，聞歌不見人。
白居易,小歲日喜談氏外孫女孩滿月,今旦夫妻喜，他人豈得知。自嗟生女晚，敢訝見孫遲。物以稀為貴，情因老更慈。新年逢吉日，滿月乞名時。[因名引珠。]桂燎熏花果，蘭湯洗玉肌。懷中有可抱，何必是男兒。
白居易,遊平泉宴浥澗宿香山石樓贈座客,逸少集蘭亭，季倫宴金穀。金穀太繁華，蘭亭闕絲竹。何如今日會，浥澗平泉曲。杯酒與管弦，貧中隨分足。紫鮮林筍嫩，紅潤園桃熟。采摘助盤筵，芳滋盈口腹。閒吟暮雲碧，醉藉春草綠。舞妙豔流風，歌清叩寒玉。古詩惜晝短，勸我令秉燭。是夜勿言歸，相攜石樓宿。
白居易,自題小園,不鬥門館華，不鬥林園大。但鬥為主人，一坐十餘載。回看甲乙第，列在都城內。素垣夾朱門，藹藹遙相對。主人安在哉，富貴去不回。池乃為魚鑿，林乃為禽栽。何如小園主，拄杖閒即來。親賓有時會，琴酒連夜開。以此聊自足，不羨大池台。
白居易,閒題家池寄王屋張道士,有石白磷磷，有水清潺潺。有叟頭似雪，婆娑乎其間。進不趨要路，退不入深山。深山太獲落，要路多險艱。不如家池上，樂逸無憂患。有食適吾口，有酒酡吾顏。恍惚遊醉鄉，希夷造玄關。五千言下悟，十二年來閒。富者我不顧，貴者我不攀。唯有天壇子，時來一往還。
白居易,春池閒泛　以下律詩,綠塘新水平，紅檻小舟輕。解纜隨風去，開襟信意行。淺憐清演漾，深愛綠澄泓。白撲柳飛絮，紅浮桃落英。古文科鬥出，新葉剪刀生。樹集鶯朋友，雲行雁弟兄。飛沉皆適性，酣詠自怡情。花助銀杯氣，鬆添玉軫聲。魚跳何事樂，鷗起複誰驚。莫唱滄浪曲，無塵可濯纓。
白居易,齋居偶作,"童子裝爐火，行添一炷香。老翁持麈尾，坐拂半張床。

卷縵看天色，移齋近日陽。甘鮮新餅果，穩暖舊衣裳。

止足安生理，悠閒樂性場。是非一以遣，動靜百無妨。

豈有物相累，兼無情可忘。不須憂老病，心是自醫王。


        "
白居易,直中書省,絲綸閣下文章靜，鐘鼓樓中刻漏長。獨坐黃昏誰是伴，紫薇花對紫薇郎。
白居易,仙娥峰下作,"我為東南行，始登商山道。
商山無數峰，最愛仙娥好。

參差樹若插，匼匝雲如抱。
渴望寒玉泉，香聞紫芝草。

青崖屏削碧，白石床鋪縞。
向無如此物，安足留四皓。

感彼私自問，歸山何不早。
可能塵土中，還隨眾人老。


        "
白居易,寄行簡,鬱鬱眉多斂，默默口寡言。豈是願如此，舉目誰與歡。去春爾西征，從事巴蜀間。今春我南謫，抱疾江海壖。相去六千裡，地絕天邈然。十書九不達，何以開憂顏。渴人多夢飲，饑人多夢餐。春來夢何處？合眼到東川。
白居易,早秋晚望兼呈韋侍禦,九派繞孤城，城高生遠思。人煙半在船，野水多於地。穿霞日腳直，驅雁風頭利。去國來幾時，江上秋三至。夫君亦淪落，此地同飄寄。憫默向隅心，摧頹觸籠翅。且謀眼前計，莫問胸中事。潯陽酒甚濃，相勸時時醉。
白居易,負冬日,杲杲冬日出，照我屋南隅。負暄閉目坐，和氣生肌膚。初似飲醇醪，又如蟄者蘇。外融百骸暢，中適一念無。曠然忘所在，心與虛空俱。
白居易,西掖早秋直夜書意　自此後中書舍人時作。,涼風起禁掖，新月生宮沼。夜半秋暗來，萬年枝嫋嫋。炎涼遞時節，鐘鼓交昏曉。遇聖惜年衰，報恩愁力小。素餐無補益，朱綬虛纏繞。冠蓋棲野雲，稻粱養山鳥。量力私自省，所得已非少。五品不為賤，五十不為夭。若無知足心，貪求何日了？
白居易,同韓侍郎遊鄭家池吟詩小飲,野艇容三人，晚池流浼浼。悠然倚棹坐，水思如江海。宿雨洗沙塵，晴風蕩煙靄。殘陽上竹樹，枝葉生光彩。我本偶然來，景物如相待。白鷗驚不起，綠芡行堪采。齒發雖已衰，性靈未雲改。逢詩遇杯酒，尚有心情在。
白居易,羸駿,驊騮失其主，羸餓無人牧。向風嘶一聲，莽蒼黃河曲。踏冰水畔立，臥雪塚間宿。歲暮田野空，寒草不滿腹。豈無市駿者，儘是凡人目。相馬失於瘦，遂遺千裡足。村中何擾擾，有吏征芻粟。輸彼軍廄中，化作駑駘肉。
白居易,雲居寺孤桐,一株青玉立，千葉綠雲委。亭亭五丈餘，高意猶未已。山僧年九十，清靜老不死。自雲手種時，一棵青桐子。直從萌芽拔，高自毫末始。四麵無附枝，中心有通理。寄言立身者，孤直當如此。
白居易,京兆府新栽蓮  時為周至尉趨府作,汙溝貯濁水，水上葉田田。我來一長歎，知是東溪蓮。下有青泥汙，馨香無複全。上有紅塵撲，顏色不得鮮。物性猶如此，人事亦宜然。托根非其所，不如遭棄捐。昔在溪中日，花葉媚清漣。今來不得地，憔悴府門前。
白居易,送王處士,"王門豈無酒，侯門豈無肉。
主人貴且驕，待客禮不足。

望塵而拜者，朝夕走碌碌。
王生獨拂衣，遐舉如雲鵠。

寧歸白雲外，飲水臥空穀。
不能隨眾人，斂手低眉目。

扣門與我彆，酤酒留君宿。
好去采薇人，終南山正綠。


        "
白居易,夏旱,太陰不離畢，太歲仍在午。旱日與炎風，枯焦我田畝。金石欲銷爍，況茲禾與黍。嗷嗷萬族中，唯農最辛苦。憫然望歲者，出門何所睹。但見棘與茨，羅生遍場圃。惡苗承沴氣，欣然得其所。感此因問天，可能長不雨？
白居易,杏園中棗樹,人言百果中，唯棗凡且鄙。皮皴似龜手，葉小如鼠耳。胡為不自知，生花此園裡。豈宜遇攀玩，幸免遭傷毀。二月曲江頭，雜英紅旖旎。棗亦在其間，如嫫對西子。東風不擇木，吹照長未已。眼看欲合抱，得儘生生理。寄言遊春客，乞君一回視。君愛繞指柔，從君憐柳杞。君求悅目豔，不敢爭桃李。君若作大車，輪軸材須此。
白居易,早送舉人入試,夙駕送舉人，東方猶未明。自謂出太早，已有車馬行。騎火高低影，街鼓參差聲。可憐早朝者，相看意氣生。日出塵埃飛，群動互營營。營營各何求，無非利與名。而我常晏起，虛住常安城。春深官又滿，日有歸山情。
白居易,秋居書懷,門前少賓客，階下多鬆竹。秋景下西牆，涼風入東屋。有琴慵不弄，有書閒不讀。儘日方寸中，澹然無所欲。何須廣居處，不用多積蓄。丈室可容身，鬥儲可充腹。況無治道術，坐受官家祿。不種一株桑，不鋤一壟穀。終朝飽飯餐，卒歲豐衣服。持此知愧心，自然易為足。
白居易,東陂秋意寄元八,寥落野陂畔，獨行思有餘。秋荷病葉上，白露大如珠。忽憶同賞地，曲江東北隅。秋池少遊客，唯我與君俱。啼蛩隱紅蓼，瘦馬蹋青蕪。當時與今日，俱是暮秋初。節物苦相似，時景亦無餘。唯有人分散，經年不得書。
白居易,小池二首,晝倦前齋熱，晚愛小池清。映林餘景冇，近水微涼生。坐把蒲葵扇，閒吟三兩聲。有意不在大，湛湛方丈餘。荷側瀉清露，萍開見遊魚。每一臨此坐，憶歸青溪居。
白居易,除官去未間,除官去未間，半月恣遊討。朝尋霞外寺，暮宿波上島。新樹少於鬆，平湖半連草。躋攀有次第，賞玩無昏早。有時騎馬醉，兀兀冥天造。窮通與生死，其奈吾懷抱？江山信為美，齒發行將老。在郡誠未厭，歸鄉去亦好。
白居易,初與元九彆後忽夢見之。及寤而書適至，兼寄,永壽寺中語，新昌坊北分。歸來數行淚，悲事不悲君。悠悠藍田路，自去無消息。計君食宿程，已過商山北。昨夜雲四散，千裡同月色。曉來夢見君，應是君相憶。夢中握君手，問君意何如？君言苦相憶，無人可寄書。覺來未及說，叩門聲冬冬。言是商州使，送君書一封。枕上忽驚起，顛倒著衣裳。開緘見手劄，一紙十三行。上論遷謫心，下說離彆腸。心腸都未儘，不暇敘炎涼。雲作此書夜，夜宿商州東。獨對孤燈坐，陽城山館中。夜深作書畢，山月向西斜。月下何所有，一樹紫桐花。桐花半落時，複道正相思。殷勤書背後，兼寄桐花詩。桐花詩八韻，思緒一何深。以我今朝意，憶君此夜心。一章三遍讀，一句十回吟。珍重八十字，字字化為金。
白居易,冀城北原作,野色何莽蒼，秋聲亦蕭疏。風吹黃埃起，落日驅征車。何代此開國，封疆百裡餘？古今不相待，朝市無常居。昔人城邑中，今變為丘墟。昔人墓田中，今化為裡閭。廢興相催迫，日月互居諸。世變無遺風，焉能知其初？行人千載後，懷古空躊躇。
白居易,醉歌　示妓人商玲瓏。,罷胡琴，掩秦瑟，玲瓏再拜歌初畢。誰道使君不解歌？聽唱黃雞與白日。黃雞催曉醜時鳴，白日催年酉前冇。腰間紅綬係未穩，鏡裡朱顏看已失。玲瓏玲瓏奈老何？使君歌了汝更歌。
白居易,白鷺,人生四十未全衰，我為愁多白發垂。何故水邊雙白鷺，無愁頭上亦垂絲？
白居易,薔薇花一叢獨死不知其故因有是篇,"柯條未嘗損，根蕟不曾移。
同類今齊茂，孤芳忽獨萎。

仍憐委地日，正是帶花時。
碎碧初凋葉，燋紅尚戀枝。

乾坤無厚薄，草木自榮衰。
欲問因何事，春風亦不知。


        "
白居易,對鏡吟,閒看明鏡坐清晨，多病姿容半老身。誰論情性乖時事，自想形骸非貴人。三殿失恩宜放棄，九宮推命合漂淪。如今所得須甘分，腰佩銀龜朱兩輪。
白居易,競渡,"競渡相傳為汨羅，不能止遏意無他。

自經放逐來憔悴，能校靈均死幾多。


        "
白居易,清明日觀妓舞聽客詩,"看舞顏如玉，聽詩韻似金。
綺羅從許笑，弦管不妨吟。

可惜春風老，無嫌酒醆深。
辭花送寒食，並在此時心。


        "
白居易,對鏡吟,"白頭老人照鏡時，掩鏡沉吟吟舊詩。
二十年前一莖白，如今變作滿頭絲。
吟罷回頭索杯酒，醉來屈指數親知。

老於我者多窮賤，設使身存寒且饑。
少於我者半為土，墓樹已抽三五枝。
我今幸得見頭白，祿俸不薄官不卑。

眼前有酒心無苦，隻合歡娛不合悲。


        "
白居易,奉酬侍中夏中雨後遊城南莊見示八韻,島樹間林巒，雲收雨氣殘。四山嵐色重，五月水聲寒。老鶴兩三隻，新篁千萬竿。化成天竺寺，移得子陵灘。心覺閒彌貴，身緣健更歡。帝將風後待，人作謝公看。甪裡年雖老，高陽興未闌。佳辰不見召，爭免趁杯盤？[來詩雲：何處趁杯盤。]
白居易,池上二絕,山僧對棋坐，局上竹陰清。映竹無人見，時聞下子聲。小娃撐小艇，偷采白蓮回。不解藏蹤跡，浮萍一道開。
白居易,詔授同州刺史病不赴任因詠所懷,同州慵不去，此意複誰知。誠愛俸錢厚，其如身力衰。可憐病判案，何似醉吟詩？勞逸懸相遠，行藏決不疑。徒煩人勸諫，隻合自尋思。白發來無限，青山去有期。野心惟怕鬨，家口莫愁饑。賣卻新昌宅，聊充送老資。
白居易,殘春詠懷贈楊慕巢侍郎,位逾三品日，年過六旬時。[太子少傅官三品。予今年六十五。]不道官班下，其如筋力衰。猶憐好風景，轉重舊親知。少壯難重得，歡娛且強為。興來池上酌，醉出袖中詩。靜話開襟久，閒吟放盞遲。落花無限雪，殘鬢幾多絲。莫說傷心事，春翁易酒悲。
白居易,池上逐涼二首,"青苔地上消殘暑，綠樹陰前逐晚涼。
輕屐單衫薄紗帽，淺池平岸庳藤床。
簪纓怪我情何薄，泉石諳君味甚長。

遍問交親為老計，多言宜靜不宜忙。

窗間睡足休高枕，水畔閒來上小船。
棹遣禿頭奴子撥，茶教纖手侍兒煎。
門前便是紅塵地，林外無非赤日天。

誰信好風清簟上，更無一事但翛然。


        "
白居易,晚春欲攜酒尋沈四著作先以六韻寄之,病容衰慘澹，芳景晚蹉砣。無計留春得，爭能奈老何？篇章慵報答，杯宴喜經過。顧我酒狂久，負君詩債多。[沈前後惠詩十餘首，春來多醉，竟未酬答，今故雲爾。]敢辭攜綠蟻，隻願見青娥。最憶陽關唱，真珠一串歌。[沈有謳者善唱西出陽關無故人詞。]
白居易,夢微之,"夜來攜手夢同遊，晨起盈巾淚莫收。漳浦老身三度病，鹹陽宿草八回秋。君埋泉下泥銷骨，我寄人間雪滿頭。阿衛韓郎相次去，夜台茫昧得知不？ 
        "
白居易,夢上山　時足疾未平。,夜夢上嵩山，獨攜藜杖出。千岩與萬壑，遊覽皆周畢。夢中足不病，健似少年日。既悟神返初，依然舊形質。始知形神內，形病神無疾。形神兩是幻，夢寤俱非實。晝行雖蹇澀，夜步頗安逸。晝夜既平分，其間何得失？
白居易,齋居春久感事遣懷,齋戒坐三旬，笙歌發四鄰。月明停酒夜，眼暗看花人。賴學空為觀，深知念是塵。猶思閒語笑，未忘舊交親。久作龍門主，多為兔苑賓。水嬉歌儘日，雪宴燭通晨。事事皆過分，時時自問身。風光拋得也，七十四年春。
白居易,永崇裡觀居,季夏中氣候，煩暑自此收。蕭颯風雨天，蟬聲暮啾啾。永崇裡巷靜，華陽觀院幽。軒車不到處，滿地槐花秋。年光忽冉冉，世事本悠悠。何必待衰老，然後悟浮休。真隱豈長遠，至道在冥搜。身雖世界住，心與虛無遊。朝饑有蔬食，夜寒有布裘。幸免凍與餒，此外複何求。寡欲雖少病，樂天心不憂。何以明吾誌，周易在床頭。
白居易,八月十五日夜，聞崔大員外翰林獨直，對酒玩,秋月高懸空碧外，仙郎靜玩禁闈間。歲中唯有今宵好，海內無如此地閒。皓色分明雙闕榜，清光深到九門關。遙聞獨醉還惆悵，不見金波照玉山。
白居易,早冬遊王屋，自靈都抵陽台上方望天壇，偶吟,霜降山水清，王屋十月時。石泉碧漾漾，岩樹紅離離。朝為靈都遊，暮有陽台期。飄然世塵外，鸞鶴如可追。忽念公程儘，複慚身力衰。天壇在天半，欲上心遲遲。嘗聞此遊者，隱客與損之。各抱貴仙骨，俱非泥垢姿。二人相顧言，彼此稱男兒。若不為鬆喬，即須作皋夔。今果如其語，光彩雙葳蕤。一人佩金印，一人翳玉芝。我來高其事，詠歎偶成詩。為君題石上，欲使故山知。
白居易,禽蟲十二章,燕違戊己鵲避歲，茲事因何羽族知？疑有鳳王頒鳥曆，一時一日不參差。[不知其然也。燕銜泥常避戊己日，鵲巢口常避太歲，驗之皆信。]水中科鬥長成蛙，林下桑蟲老作蛾。蛙跳蛾舞仰頭笑，焉用鯤鵬鱗羽多？[齊物也。]江魚群從稱妻妾，塞雁聯行號弟兄。但恐世間真眷屬，親疏亦是強為名。[故名也，江、沱間有魚，每遊輒三，如媵隨妻，一先二後，土人號為婢妾魚。禮雲：雁兄弟行。]蠶老繭成不庇身，蜂饑蜜熟屬他人。須知年老憂家者，恐是二蟲虛苦辛。[自警也。]阿閣鵷鸞田舍烏，妍媸貴賤兩懸殊。如何閉向深籠裡，一種摧頹觸四隅？[有所感也。]獸中刀槍多怒吼，鳥遭羅弋儘哀鳴。羔羊口在緣何事，暗死屠門無一聲？[有所悲也。]蟭螟殺敵蚊巢上，蠻觸交爭蝸角中。應是諸天觀下界，一微塵內鬥英雄。[自照也。]蠨蛸網上罥蜉蝣，反覆相持死始休。何異浮生臨老日，一彈指頃報恩仇。[誡報也。]蟻王化飯為臣妾，螺母偷蟲作子孫。彼此假名非本物，其間何怨複何恩？豆苗鹿嚼解烏毒，艾葉雀銜奪燕巢。鳥獸不曾看本草，諳知藥性是誰教？[嘗獵者說雲：鹿若中箭發，即嚼豆葉食之，多消解。箭毒多用烏頭，故雲烏毒。又燕惡艾，雀欲奪其巢，先銜一艾致其巢，輒避去，因而有之。]一鼠得仙生羽翼，眾鼠相看有羨色。豈知飛上未半空，已作烏鳶口中食。鵝乳養雛遺在水，魚心想子變成鱗。細微幽隱何窮事，知者唯應是聖人。[鵝放乳水中，不能離，群雛從而食之，皆飽而去之。又如魚想子，子成魚，並皆是佛經中說。]
白居易,南湖春早,風回雲斷雨初晴，返照湖邊暖複明。亂點碎紅山杏發，平鋪新綠水蘋生。翅低白雁飛仍重，舌澀黃鸝語未成。不道江南春不好，年年衰病減心情。
白居易,不二門,兩眼日將暗，四肢漸衰瘦。束帶剩昔圍，穿衣妨寬袖。流年似江水，奔注無昏晝。誌氣與形骸，安得長依舊？亦曾登玉陛，舉措多紕繆。至今金闕籍，名姓獨遺漏。亦曾燒大藥，消息乖火候。至今殘丹砂，燒乾不成就。行藏事兩失，憂惱心交鬥。化作憔悴翁，拋身在荒陋。坐看老病逼，須得醫王救。唯有不二門，其間無夭壽。
白居易,白牡丹  和錢學士作,"城中看花客，旦暮走營營。
素華人不顧，亦占牡丹名。

閉在深寺中，車馬無來聲。
唯有錢學士，儘日繞叢行。

憐此皓然質，無人自芳馨。
眾嫌我獨賞，移植在中庭。

留景夜不暝，迎光曙先明。
對之心亦靜，虛白相向生。

唐昌玉蕊花，攀玩眾所爭。
折來比顏色，一種如瑤瓊。

彼因稀見貴，此以多為輕。
始知無正色，愛惡隨人情。

豈惟花獨爾，理與人事並。
君看入時者，紫豔與紅英。


        "
白居易,鹽商婦,鹽商婦，多金帛，不事田農與蠶績。南北東西不失家，風水為鄉船作宅。本是揚州小家女，嫁得西江大商客。綠鬟富去金釵多，皓腕肥來銀釧窄。前呼蒼頭後叱婢，問爾因何得如此？婿作鹽商十五年，不屬州縣屬天子。每年鹽利入官時，少入官家多入私。官家利薄私家厚，鹽鐵尚書遠不知。何況江頭魚米賤，紅膾黃橙香稻飯。飽食濃妝倚柁樓，兩朵紅腮花欲綻。鹽商婦，有幸嫁鹽商。終朝美飯食，終歲好衣裳。好衣美食有來處，亦須慚愧桑弘羊。桑弘羊，死已久，不獨漢時今亦有。
白居易,官牛,官牛官牛駕官車，滻水岸邊般載沙。一石沙，幾斤重？朝載暮載將何用？載向五門官道西，綠槐陰下鋪沙堤。昨來新拜右丞相，恐怕泥塗汙馬蹄。右丞相，馬蹄踏沙雖淨潔，牛領牽車欲流血。右丞相，但能濟人治國調陰陽，官牛領穿亦無妨。
白居易,自題寫真  時為翰林學士,我貌不自識，李放寫我真。靜觀神與骨，合是山中人。蒲柳質易朽，麋鹿心難馴。何事赤墀上，五年為侍臣？況多剛狷性，難與世同塵。不惟非貴相，但恐生禍因。宜當早罷去，收取雲泉身。
白居易,舟行  江州路上作。,帆影日漸高，閒眠猶未起。起問鼓枻人，已行三十裡。船頭有行灶，炊稻烹紅鯉。飽食起婆娑，盥漱秋江水。平生滄浪意，一旦來遊此。何況不失家，舟中載妻子。
白居易,聞早鶯,日出眠未起，屋頭聞早鶯。忽如上林曉，萬年枝上鳴。憶為近臣時，秉筆直承明。春深視草暇，旦暮聞此聲。今聞在何處，寂寞潯陽城。鳥聲信如一，分彆在人情。不作天涯意，豈殊禁中聽。
白居易,栽杉,勁葉森利劍，孤莖挺端標。才高四五尺，勢若乾青霄。移栽東窗前，愛爾寒不凋。病夫臥相對，日夕閒蕭蕭。昨為山中樹，今為簷下條。雖然遇賞玩，無乃近塵囂。猶勝澗穀底，埋冇隨眾樵。不見鬱鬱鬆，委質山上苗？
白居易,昔與微之在朝日，同蓄休退之心。迨今十年，,往子為禦史，伊餘忝拾遺。皆逢盛明代，俱登清近司。予係玉為佩，子曳繡為衣。從容香煙下，同侍白玉墀。朝見寵者辱，暮見安者危。紛紛無退者，相顧令人悲。宦情君早厭，世事我深知。常於榮顯日，已約林泉期。況今各流落，身病齒發衰。不作臥雲計，攜手欲何之。待君女嫁後，及我官滿時。稍無骨肉累，粗有漁樵資。歲晚青山路，白首期同歸。
白居易,郡亭,平旦起視事，亭午臥掩關。除親簿領外，多在琴書前。況有虛白亭，坐見海門山。潮來一憑檻，賓至一開筵。終朝對雲水，有時聽管弦。持此聊過日，非忙亦非閒。山林太寂寞，朝闕空喧煩。唯茲郡閣內，囂靜得中間。
白居易,立春後五日,立春後五日，春態紛婀娜。白日斜漸長，碧雲低欲墮。殘冰坼玉片，新萼排紅顆。遇物儘欣欣，愛春非獨我。迎芳後園立，就暖前簷坐。還有惆悵心，欲彆紅爐火。
白居易,秋霖中過尹縱之仙遊山居,慘慘八月暮，連連三日霖。邑居尚愁寂，況乃在山林。林下有誌士，苦學惜光陰。歲晚千萬慮，並入方寸心。岩鳥共旅宿，草蟲伴愁吟。秋天床席冷，夜雨燈火深。憐君寂寞意，攜酒一相尋。
白居易,清龍寺早夏,"塵埃經小雨，地高倚長坡。
日西寺門外，景氣含清和。

閒有老僧立，靜無凡客過。
殘鶯意思儘，新葉陰涼多。

春去來幾日，夏雲忽嵯峨。
朝朝感時節，年鬢暗蹉跎。

胡為戀朝市，不去歸煙蘿。
青山寸步地，自問心如何。


        "
白居易,曲江感秋  五年作。,沙草新雨地，岸柳涼風枝。三年感秋意，並在曲江池。早蟬已嘹唳，晚荷複離披。前秋去秋思，一一生此時。昔人三十二，秋興已雲悲。我今欲四十，秋懷亦可知。歲月不虛設，此身隨日衰。暗老不自覺，直到鬢成絲。
白居易,題贈定光上人,二十身出家，四十心離塵。得徑入大道，乘此不退輪。一坐十五年，林下秋複春。春花與秋氣，不感無情人。我來如有悟，潛以心照身。誤落聞見中，憂喜傷形神。安得遺耳目，冥然反天真？
白居易,祗役駱口驛，喜蕭侍禦書至，兼睹新詩，吟諷,日暮心無憀，吏役正營營。忽驚芳信至，複與新詩並。是時天無雲，山館有月明。月下讀數偏，風前吟一聲。一吟三四歎，聲儘有餘清。雅哉君子文，詠性不詠情。使我靈府中，鄙吝不得生。始知聽韶獲，可使心和平。
白居易,照鏡,皎皎青銅鏡，斑斑白絲鬢。豈複更藏年，實年君不信。
白居易,客中月,客從江南來，來時月上弦。悠悠行旅中，三見清光圓。曉隨殘月行，夕與新月宿。誰謂月無情，千裡遠相逐。朝發渭水橋，暮入長安陌。不知今夜月，又作誰家客？
白居易,山鷓鴣,山鷓鴣，朝朝暮暮啼複啼，啼時露白風淒淒。黃茅岡頭秋日晚，苦竹嶺下寒月低。畬田有粟何不啄，石楠有枝何不棲。迢迢不緩複不急，樓上舟中聲暗入。夢鄉遷客展轉臥，抱兒寡婦彷徨立。山鷓鴣，爾本此鄉鳥。生不辭巢不彆群，何苦聲聲啼到曉。啼到曉，唯能愁北人，南人慣聞如不聞。
白居易,送春歸　元和十一年三月三十日作。,送春歸，三月儘日日暮時。去年杏園花飛禦溝綠，何處送春曲江曲。今年杜鵑花落子規啼，送春何處西江西。帝城送春猶怏怏，天涯送春能不加惆悵？莫惆悵，送春人。冗員無替五年罷，應須準擬再送潯陽春。五年炎涼凡十變，又知此身健不健？好去今年江上春，明年未死還相見。
白居易,病中哭金鑾子　小女子名。,豈料吾方病，翻悲汝不全。臥驚從枕上，扶哭就燈前。有女誠為累，無兒豈免憐。病來才十日，養得已三年。慈淚隨聲迸，悲腸遇物牽。故衣猶架上，殘藥尚頭邊。送出深村巷，看封小墓田。莫言三裡地，此彆是終天。
白居易,霖雨苦多江湖暴漲塊然獨望因題北亭,自作潯陽客，無如苦雨何。陰昏晴日少，閒悶睡時多。湖闊將天合，雲低與水和。籬根舟子語，巷口釣人歌。霧鳥沉黃氣，風帆蹴白波。門前車馬道，一宿變江河。
白居易,閒意,"不爭榮耀任沉淪，日與時疏共道親。
北省朋僚音信斷，東林長老往還頻。
病停夜食閒如社，慵擁朝裘暖似春。

漸老漸諳閒氣味，終身不擬作忙人。


        "
白居易,惱如霜露，慧日能消除。”],吾道尋知止，君恩偶未忘。忽蒙頒鳳詔，兼謝剖魚章。蓮靜方依水，葵枯重仰陽。三車猶夕會，五馬已晨裝。去似尋前世，來如彆故鄉。眉低出鷲嶺，腳重下蛇岡。[廬山岡名。]漸望廬山遠，彌愁峽路長。香爐峰隱隱，巴字水茫茫。瓢掛留庭樹，經收在屋梁。春拋紅藥圃，夏憶白蓮塘。唯擬捐塵事，將何答寵光？有期追永遠，無政繼龔黃。[晉時永、遠二法師曾居此寺。]南國秋猶熱，西齋夜暫涼。閒吟四句偈，靜對一爐香。身老同丘井，心空是道場。覓僧為去伴，留俸作歸糧。為報山中侶，憑看竹下房。會應歸去在，鬆菊莫教荒。
白居易,題郡中荔枝詩十八韻兼寄萬州楊八使君,奇果標南土，芳林對北堂。素華春漠漠，丹實夏煌煌。葉捧低垂戶，枝擎重壓牆。始因風弄色，漸與日爭光。夕訝條懸火，朝驚樹點妝。深於紅躑躅，大校白檳榔。星綴連心朵，珠排耀眼房。紫羅裁襯殼，白玉裹填瓤。早歲曾聞說，今朝始摘嘗。嚼疑天上味，嗅異世間香。潤勝蓮生水，鮮逾橘得霜。燕脂掌中顆，甘露舌頭漿。物少尤珍重，天高苦渺茫。已教生暑月，又使阻遐方。粹液靈難駐，妍姿嫩易傷。近南光景熱，向北道路長。不得充王賦，無由寄帝鄉。唯君堪擲贈，麵白似潘郎。
白居易,與沈楊二舍人閣老同食敕賜櫻桃玩物感恩因成,清曉趨丹禁，紅櫻降紫宸。驅禽養得熟，和葉摘來新。圓轉盤傾玉，鮮明籠透銀。內園題兩字，西掖賜三臣。熒惑晶華赤，醍醐氣味真。如珠未穿孔，似火不燒人。杏俗難為對，桃頑詎可倫。肉嫌盧橘厚，皮笑荔枝皴。瓊液酸甜足，金丸大小勻。偷須防曼倩，惜莫擲安仁。手擘才離核，匙抄半是津。甘為舌上露，暖作腹中春。已具長屍祿，仍驚數食珍。最慚恩未報，飽喂不才身。
白居易,城上,城上冬冬鼓，朝衙複晚衙。為君慵不出，落儘繞城花。
白居易,西湖留彆,征途行色慘風煙，祖帳離聲咽管弦。翠黛不須留五馬，皇恩隻許住三年。綠藤陰下鋪歌席，紅藕花中泊妓船。處處回頭儘堪戀，就中難彆是湖邊。
白居易,何處難忘酒七首,"何處難忘酒，長安喜氣新。初登高第後，乍作好官人。

省壁明張榜，朝衣穩稱身。此時無一醆，爭奈帝城春。

何處難忘酒，天涯話舊情。青雲俱不達，白發遞相驚。

二十年前彆，三千裡外行。此時無一醆，何以敘平生。

何處難忘酒，朱門羨少年。春分花發後，寒食月明前。

小院回羅綺，深房理管弦。此時無一醆，爭過豔陽天。

何處難忘酒，霜庭老病翁。暗聲啼蟋蟀，乾葉落梧桐。

鬢為愁先白，顏因醉暫紅。此時無一醆，何計奈秋風。

何處難忘酒，軍功第一高。還鄉隨露布，半路授旌旄。

玉柱剝蔥手，金章爛椹袍。此時無一醆，何以騁雄豪。

何處難忘酒，青門送彆多。斂襟收涕淚，簇馬聽笙歌。

煙樹灞陵岸，風塵長樂坡。此時無一醆，爭奈去留何。

何處難忘酒，逐臣歸故園。赦書逢驛騎，賀客出都門。

半麵瘴煙色，滿衫鄉淚痕。此時無一醆，何物可招魂。


        "
白居易,老去,老去愧妻兒，冬來有勸詞。暖寒從飲酒，衝冷少吟詩。戰勝心還壯，齋勤體校羸。由來世間法，損益合相隨。
白居易,冬初酒熟二首,霜繁脆庭柳，風利剪池荷。月色曉彌苦，鳥聲寒更多。秋懷久寥落，冬計又如何？一甕新醅酒，萍浮春水波。酒熟無客來，因成獨酌謠。人間老黃綺，地上散鬆喬。忽忽醒還醉，悠悠暮複朝。殘年多少在，儘付此中銷。
白居易,送姚杭州赴任因思舊遊二首,與君細話杭州事，為我留心莫等閒。閭裡固宜勤撫恤，樓台亦要數躋攀。笙歌縹緲虛空裡，風月依稀夢想間。且喜詩人重管領，遙飛一盞賀江山。渺渺錢唐路幾千，想君到後事依然。靜逢竺寺猿偷橘，閒看蘇家女采蓮。故妓數人憑問訊，新詩兩首倩留傳。舍人雖健無多興，老校當時八九年。[杭民至今呼餘為白舍人。]
白居易,池上即事,移床避日依鬆竹，解帶當風掛薜蘿。鈿砌池心綠蘋合，粉開花麵白蓮多。久陰新霽宜絲管，苦熱初涼入綺羅。家醞瓶空人客絕，今宵爭奈月明何。
白居易,八月三日夜作,露白月微明，天涼景物清。草頭珠顆冷，樓角玉鉤生。氣爽衣裳健，風疏砧杵鳴。夜衾香有思，秋簟冷無情。夢短眠頻覺，宵長起暫行。燭凝臨曉影，蟲怨欲寒聲。槿老花先儘，蓮凋子始成。四時無了日，何用歎衰榮。
白居易,會昌二年春題池西小樓,花邊春水水邊樓，一坐經今四十秋。望月橋傾三遍換，采蓮船破五回修。園林一半成喬木，鄰裡三分作白頭。蘇李冥蒙隨燭滅，陳樊漂泊逐萍流。[蘇庶子弘、李中丞道樞、及陳、樊二妓十餘年皆樓中歌酒中伴，或歿或散，獨予在焉。]雖貧眼下無妨樂，縱病心中不與愁。自笑靈光巋然在，春來遊得且須遊。
白居易,偶作寄朗之,曆想為官日，無如刺史時。歡娛接賓客，飽暖及妻兒。自到東都後，安閒更得宜。分司勝刺史，致仕勝分司。何況園林下，欣然得朗之。仰名同舊識，為樂即新知。有雪先相訪，無花不作期。鬥濃乾釀酒，誇妙細吟詩。裡巷千來往，都門五彆離。歧分兩回首，書到一開眉。葉落槐亭院，冰生竹閣池。雀羅誰問訊，鶴氅罷追隨。身與心俱病，容將力共衰。老來多健忘，唯不忘相思。
白居易,七德舞－美撥亂，陳王業也,七德舞，七德歌，傳自武德至元和。元和小臣白居易，觀舞聽歌知樂意，樂終稽首陳其事。太宗十八舉義兵，白旄黃鉞定兩京。擒充戮竇四海清，二十有四功業成。二十有九即帝位，三十有五致太平。功成理定何神速，速在推心置人腹。亡卒遺骸散帛收，饑人賣子分金贖。魏徵夢見子夜泣，張謹哀聞辰日哭。怨女三千放出宮，死囚四百來歸獄。剪須燒藥賜功臣，李勣嗚咽思殺身。含血吮創撫戰士，思摩奮呼乞效死。則知不獨善戰善乘時，以心感人人心歸。爾來一百九十載，天下至今歌舞之。歌七德，舞七德，聖人有作垂無極。豈徒耀神武，豈徒誇聖文。太宗意在陳王業，王業艱難示子孫。
白居易,池上即事,行尋甃石引新泉，坐看修橋補釣船。綠竹掛衣涼處歇，清風展簟困時眠。身閒當貴真天爵，官散無憂即地仙。林下水邊無厭日，便堪終老豈論年。
白居易,曲江,"細草岸西東，酒旗搖水風。
樓台在煙杪，鷗鷺下沙中。

翠幄晴相接，芳洲夜暫空。
何人賞秋景，興與此時同。


        "
白居易,以鏡贈彆,人言似明月，我道勝明月。明月非不明，一年十二缺。豈如玉匣裡，如水常澄澈。月破天暗時，圓明獨不歇。我慚貌醜老，繞鬢斑斑雪。不如贈少年，回照青絲發。因君千裡去，持此將為彆。
白居易,九日登巴台,黍香酒初熟，菊暖花未開。閒聽竹枝曲，淺酌茱萸杯。去年重陽日，漂泊湓城隈。今歲重陽日，蕭條巴子台。旅鬢尋已白，鄉書久不來。臨觴一搔首，座客亦徘徊。
白居易,征秋稅畢題郡南亭,高城直下視，蠢蠢見巴蠻。安可施政教，尚不通語言。且喜賦斂畢，幸聞閭井安。豈伊循良化，賴此豐登年。案牘既簡少，池館亦情閒。秋雨簷果落，夕鐘林鳥遠。南亭日瀟灑，偃臥恣疏頑。
白居易,春眠,新浴肢體暢，獨寢神魂安。況因夜深坐，遂成日高眠。春被薄亦暖，朝窗深更閒。卻忘人間事，似得枕上仙。至適無夢想，大和難名言。全勝彭澤醉，欲敵曹溪禪。何物呼我覺，伯勞聲關關。起來妻子笑，生計春茫然。
白居易,出山吟,朝詠遊仙詩，暮歌采薇曲。臥雲坐白石，山中十五宿。行隨出洞水，回彆緣岩竹。早晚重來遊，心期瑤草綠。
白居易,閉關,我心忘世久，世亦不我乾。遂成一無事，因得長掩關。掩關來幾時？仿佛二三年。著書已盈帙，生子欲能言。始悟身向老，複悲世多艱。回顧趨時者，役役塵壤間。歲暮竟何得？不如且安閒。
白居易,題座隅,手不任執殳，肩不能荷鋤。量力揆所用，曾不敵一夫。幸因筆硯功，得升仕進途。曆官凡五六，祿俸及妻孥。左右有兼仆，出入有單車。自奉雖不厚，亦不至饑劬。若有人及此，旁觀為何如？雖賢亦為幸，況我鄙且愚。伯夷古賢人，魯山亦其徒。時哉無奈何，俱化為餓殍。念彼益自愧，不敢忘斯須。平生榮利心，破滅無遺餘。猶恐塵妄起，題此於座隅。
白居易,夜琴,"蜀桐木性實，楚絲音韻清。
調慢彈且緩，夜深十數聲。

入耳澹無味，愜心潛有情。
自弄還自罷，亦不要人聽。


        "
白居易,題四皓廟,臥逃秦亂起安劉，舒卷如雲得自由。若有精靈應笑我，不成一事謫江州。
白居易,山枇杷,"深山老去惜年華，況對東溪野枇杷。
火樹風來翻絳焰，瓊枝日出曬紅紗。
回看桃李都無色，映得芙蓉不是花。

爭奈結根深石底，無因移得到人家。


        "
白居易,發白狗峽次黃牛峽登高寺卻望忠州,白狗次黃牛，灘如竹節稠。路穿天地險，人續古今愁。忽見千花塔，因停一葉舟。畏途常迫促，靜境暫淹留。巴曲春全儘，巫陽雨半收。北歸雖引領，南望亦回頭。昔去悲殊俗，今來念舊遊。彆僧山北寺，拋竹水西樓。郡樹花如雪，軍廚酒似油。時時大開口，自笑憶忠州。
白居易,待漏入閣書事奉贈元九學士閣老,"衙排宣政仗，門啟紫宸關。彩筆停書命，花磚趁立班。

稀星點銀礫，殘月墮金環。暗漏猶傳水，明河漸下山。

從東分地色，向北仰天顏。碧縷爐煙直，紅垂佩尾閒。

綸闈慚並入，翰苑忝先攀。笑我青袍故，饒君茜綬殷。

詩仙歸洞裡，酒病滯人間。好去鴛鸞侶，衝天便不還。


        "
白居易,行簡初授拾遺同早朝入閣因示十二韻,"夜色尚蒼蒼，槐陰夾路長。聽鐘出長樂，傳鼓到新昌。

宿雨沙堤潤，秋風樺燭香。馬驕欺地軟，人健得天涼。

待漏排閶闔，停珂擁建章。爾隨黃閤老，吾次紫微郎。

並入連稱籍，齊趨對折方。鬥班花接萼，綽立雁分行。

近職誠為美，微才豈合當。綸言難下筆，諫紙易盈箱。

老去何僥幸，時來不料量。唯求殺身地，相誓答恩光。


        "
白居易,小童薛陽陶吹觱篥歌　和浙西李大,剪削乾蘆插寒竹，九孔漏聲五音足。近來吹者誰得名？關璀老死李袞生。袞今又老誰其嗣？薛氏樂童年十二。指點之下師授聲，含嚼之間天與氣。潤州城高霜月明，吟霜思月欲發聲。山頭江底何悄悄，猿鳥不喘魚龍聽。翕然聲作疑管裂，詘然聲儘疑刀截。有時婉軟無筋骨，有時頓挫生棱節。急聲圓轉促不斷，轢轢轔轔似珠貫。緩聲展引長有條，有條直直如筆描。下聲乍墜石沉重，高聲忽舉雲飄蕭。明旦公堂陳宴席，主人命樂娛賓客。碎絲細竹徒紛紛，宮調一聲雄出群。眾聲覼縷不落道，有如部伍隨將軍。嗟爾陽陶方稚齒，下手發聲已如此。若教頭白吹不休，但恐聲名壓關李。
白居易,卯時酒,"佛法讚醍醐，仙方誇沆瀣。未如卯時酒，神速功力倍。

一杯置掌上，三咽入腹內。煦若春貫腸，暄如日炙背。

豈獨肢體暢，仍加誌氣大。當時遺形骸，竟日忘冠帶。

似遊華胥國，疑反混元代。一性既完全，萬機皆破碎。

半醒思往來，往來籲可怪。寵辱憂喜間，惶惶二十載。

前年辭紫闥，今歲拋皂蓋。去矣魚返泉，超然蟬離蛻。

是非莫分彆，行止無疑礙。浩氣貯胸中，青雲委身外。

捫心私自語，自語誰能會。五十年來心，未如今日泰。

況茲杯中物，行坐長相對。


        "
白居易,晨興,宿鳥動前林，晨光上東屋。銅爐添早香，紗籠滅殘燭。頭醒風稍愈，眼飽睡初足。起坐兀無思，叩齒三十六。何以解宿齋，一杯雲母粥。
白居易,失鶴,失為庭前雪，飛因海上風。九霄應得侶，三夜不歸籠。聲斷碧雲外，影沉明月中。郡齋從此後，誰伴白頭翁。
白居易,自喜,自喜天教我少緣，家徒行計兩翩翩。身兼妻子都三口，鶴與琴書共一船。僮仆減來無冗食，資糧算外有餘錢。攜將貯作丘中費，猶免饑寒得數年。
白居易,和微之春日投簡陽明洞天五十韻,青陽行已半，白日坐將徂。越國強仍大，稽城高且孤。利饒鹽煮海，名勝水澄湖。牛鬥天垂象，台明地展圖。[天台、四明二山。]環奇填市井，佳麗溢闉闍。勾踐遺風霸，西施舊俗姝。船頭龍夭矯，橋腳獸睢盱。鄉味珍彭越，時鮮貴鷓鴣。語言諸夏異，衣服一方殊。搗練蛾眉婢，鳴榔蛙角奴。江清敵伊洛，山翠勝荊巫。華表雙棲鶴，聯檣幾點烏。煙波分渡口，雲樹接城隅。澗遠鬆如畫，洲平水似鋪。綠秧科早稻，紫筍拆新蘆。暖蹋泥中藕，香尋石上蒲。雨來萌儘達，雷後蟄全蘇。柳眼黃絲縲，花房絳蠟珠。林風新竹折，野燒老桑枯。帶嚲長枝蕙，錢穿短貫榆。暄和生野菜，卑濕長街蕪。女浣紗相伴，兒烹鯉一呼。山魈啼稚子，林狖掛山都。產業論蠶蟻，孳生計鴨雛。泉岩雪飄灑，苔壁錦漫糊。堰限舟航路，堤通車馬途。耶溪岸回合，禹廟徑盤紆。洞穴何因鑿，星槎誰與刳。石凹仙藥臼，峰峭佛香爐。去為投金簡，來因挈玉壺。貴仍招客宿，健未要人扶。問望賢丞相，儀形美丈夫。前驅駐旌旆，偏坐列笙竽。刺史旟翻隼，尚書履曳鳧。學禪超後有，觀妙造虛無。髻裡傳僧寶，環中得道樞。登樓詩八詠，置硯賦三都。捧擁羅將綺，趨蹌紫與朱。廟謀藏稷契，兵略貯孫吳。令下三軍整，風高四海趨。千家得慈母，六郡事嚴姑。重士過三哺，輕財抵一銖。送觥歌宛轉，嘲妓笑盧胡。佐飲時炮鱉，蠲酲數鱠鱸。醉鄉雖咫尺，樂事亦須臾。若不中賢聖，何由外智愚。伊予一生誌，我爾百年軀。江上三千裡，城中十二衢。出多無伴侶，歸隻對妻孥。白首青山約，抽身去得無？
白居易,六十六,病知心力減，老覺光陰速。五十八歸來，今年六十六。鬢絲千萬白，池草八九綠。童稚儘成人，園林半喬木。看山倚高石，引水穿深竹。雖有潺湲聲，至今聽未足。
白居易,池上作　西溪、南潭皆池中勝處也。,西溪風生竹森森，南潭萍開水沉沉。叢翠萬竿湘岸色，空碧一泊鬆江心。浦派縈回誤遠近，橋島向背迷窺臨。澄瀾方丈若萬頃，倒影咫尺如千尋。泛然獨遊邈然坐，坐念行心思古今。菟裘不聞有泉沼，西河亦恐無雲林。豈如白翁退老地，樹高竹密池塘深。華亭雙鶴白矯矯，太湖四石青岑岑。眼前儘日更無客，膝上此時唯有琴。洛陽冠蓋自相索，誰肯來此同抽簪？
白居易,自喜,身慵難勉強，性拙易遲回。布被辰時起，柴門午後開。忙驅能者去，閒逐鈍人來。自喜誰能會，無才勝有才。
白居易,六十六,七十欠四歲，此生那足論。每因悲物故，還且喜身存。安得頭長黑？爭教眼不昏？交遊成拱木，婢仆見曾孫。瘦覺腰金重，衰憐鬢雪繁。將何理老病，應付與空門？
白居易,歲除夜對酒,衰翁歲除夜，對酒思悠然。草白經霜地，雲黃欲雪天。醉依香枕坐，慵傍暖爐眠。洛下閒來久，明朝是十年。
白居易,戲贈夢得兼呈思黯,"霜鬢莫欺今老矣，一杯莫笑便陶然。
陳郎中處為高戶，裴使君前作少年。
顧我獨狂多自哂，與君同病最相憐。

月終齋滿誰開素，須擬奇章置一筵。


        "
白居易,春眠,枕低被暖身安穩，日照房門帳未開。還有少年春氣味，時時暫到夢中來。
白居易,六年立春日人日作,二日立春人七日，盤蔬餅餌逐時新。年方吉鄭猶為少，家比劉韓未是貧。鄉園節歲應堪重，親故歡遊莫厭頻。試作循潮封眼想，何由得見洛陽春？[分司致仕官中，吉傅、鄭諮議最老，韓庶子、劉員外尤貧。循、潮、封三郡客皆洛下舊遊也。]
白居易,贈友五首,一年十二月，每月有常令。君出臣奉行，謂之握金鏡。由茲六氣順，以遂萬物性。時令一反常，生靈受其病。周漢德下衰，王風始不競。又從斬晁錯，諸侯益強盛。百裡不同禁，四時自為政。盛夏興土功，方春剿人命。誰能救其失，待君佐邦柄。峨峨象魏門，懸法彝倫正。銀生楚山曲，金生鄱溪濱。南人棄農業，求之多苦辛。披砂複鑿石，矻矻無冬春。手足儘皴胝，愛利不愛身。畬田既慵斫，稻田亦懶耘。相攜作遊手，皆道求金銀。畢竟金與銀，何殊泥與塵。且非衣食物，不濟饑寒人。棄本以趨末，日富而歲貧。所以先聖王，棄藏不為珍。誰能反古風，待君秉國鈞。捐金複抵璧，勿使勞生民。私家無錢爐，平地無銅山。胡為秋夏稅，歲歲輸銅錢。錢力日已重，農力日已殫。賤糶粟與麥，賤貿絲與綿。歲暮衣食儘，焉得無饑寒。吾聞國之初，有製垂不刊。庸必算丁口，租必計桑田。不求土所無，不強人所難。量入以為出，上足下亦安。兵興一變法，兵息遂不還。使我農桑人，憔悴畎畝間。誰能革此弊，待君秉利權。複彼租庸法，令如貞觀年。京師四方則，王化之本根。長吏久於政，然後風教敦。如何尹京者，遷次不逡巡。請君屈指數，十年十五人。科條日相矯，吏力亦已勤。寬猛政不一，民心安得淳。九州雍為首，群牧之所遵。天下率如此，何以安吾民。誰能變此法，待君讚彌綸。慎擇循良吏，令其長子孫。三十男有室，二十女有歸。近代多離亂，婚姻多過期。嫁娶既不早，生育常苦遲。兒女未成人，父母已衰羸。凡人貴達日，多在長大時。欲報親不待，孝心無所施。哀哉三牲養，少得及庭闈。惜哉萬鐘粟，多用飽妻兒。誰能正婚禮，待君張國維。庶使孝子心，皆無風樹悲。
白居易,送客春遊嶺南二十韻,已訝遊何遠，仍嗟彆太頻。離容君蹙促，贈語我殷勤。迢遞天南麵，蒼茫海北漘。訶陵國分界，交趾郡為鄰。蓊鬱三光晦，溫暾四氣勻。陰晴變寒暑，昏曉錯星辰。瘴地難為老，蠻陬不易馴。土民稀白首，洞主儘黃巾。戰艦猶驚浪，戎車未息塵。紅旗圍卉服，紫綬裹文身。麵苦桄榔裛，漿酸橄欖新。牙檣迎海舶，銅鼓賽江神。不凍貪泉暖，無霜毒草春。雲煙蟒蛇氣，刀劍鱷魚鱗。路足羈棲客，官多謫逐臣。天黃生颶母，雨黑長楓人。回使先傳語，征軒早返輪。須防杯裡蠱，莫愛橐中珍。北與南殊俗，身將貨孰親。嘗聞君子誡，憂道不憂貧。
白居易,無可奈何歌,無可奈何兮，白日走而朱顏頹。少日往而老日催，生者不住兮死者不回。況乎寵辱豐悴之外物，又何常不十去而一來？去不可挽兮來不可推，無可奈何兮，已焉哉。惟天長而地久，前無始兮後無終。嗟吾生之幾何，寄瞬息乎其中。又如太倉之稊米，委一粒於萬鐘。何不與道逍遙，委化從容，縱心放誌，泄泄融融。胡為乎分愛惡於生死，係憂喜於窮通。倔強其骨髓，齟齬其心胸。合冰炭以交戰，隻自苦兮厥躬。彼造物者，雲何不為？此與化者，雲何不隨？或喣或吹，或盛或衰，雖千變與萬化，委一順以貫之。為彼何非，為此何是？誰冥此心，夢蝶之子。何禍非福，何吉非凶？誰達此觀，喪馬之翁。俾吾為秋毫之杪，吾亦自足，不見其小；俾吾為泰山之阿，吾亦無餘，不見其多。是以達人靜則吻然與陰合跡，動則浩然與陽同波。委順而已，孰知其他。時邪命邪，吾其無奈彼何；委邪順邪，彼亦無奈吾何。夫兩無奈何，然後能冥至順而合太和。故吾所以飲太和，扣至順，而為無可奈何之歌。
白居易,沐浴,"經年不沐浴，塵垢滿肌膚。
今朝一澡濯，衰瘦頗有餘。

老色頭鬢白，病形支體虛。
衣寬有剩帶，發少不勝梳。

自問今年幾，春秋四十初。
四十已如此，七十複何知。


        "
白居易,感秋懷微之,"葉下湖又波，秋風此時至。
誰知濩落心，先納蕭條氣。

推移感流歲，漂泊思同誌。
昔為煙霄侶，今作泥塗吏。

白鷗毛羽弱，青鳳文章異。
各閉一籠中，歲晚同憔悴。


        "
白居易,東樓竹,瀟灑城東樓，繞樓多修竹。森然一萬竿，白粉封青玉。卷簾睡初覺，欹枕看未足。影轉色入樓，床席生浮綠。空城絕賓客，向夕彌幽獨。樓上夜不歸，此君留我宿。
白居易,江上送客,江花已萎絕，江草已銷歇。遠客何處歸？孤舟今日發。杜鵑聲似哭，湘竹斑如血。共是多感人，仍為此中彆！
白居易,讀張籍古樂府,張君何為者？業文三十春。尤工樂府詩，舉代少其倫。為詩意如何？六義互鋪陳。風雅比興外，未嘗著空文。讀君學仙詩，可諷放佚君。讀君董公詩，可誨貪暴臣。讀君商女詩，可感悍婦仁。讀君勤齊詩，可勸薄夫敦。上可裨教化，舒之濟萬民。下可理情性，卷之善一身。始從青衿歲，迨此白發新。日夜秉筆吟，心苦力亦勤。時無采詩官，委棄如泥塵。恐君百歲後，滅冇人不聞。願藏中秘書，百代不湮淪。願播內樂府，時得聞至尊。言者誌之苗，行者文之根。所以讀君詩，亦知君為人。如何欲五十，官小身賤貧。病眼街西住，無人行到門。
白居易,寄唐生,"賈誼哭時事，阮籍哭路岐。
唐生今亦哭，異代同其悲。

唐生者何人，五十寒且饑。
不悲口無食，不悲身無衣。

所悲忠與義，悲甚則哭之。
太尉擊賊日，尚書叱盜時。

大夫死凶寇，諫議謫蠻夷。
每見如此事，聲發涕輒隨。

往往聞其風，俗士猶或非。
憐君頭半白，其誌竟不衰。

我亦君之徒，鬱鬱何所為。
不能發聲哭，轉作樂府詩。

篇篇無空文，句句必儘規。
功高虞人箴，痛甚騷人辭。

非求宮律高，不務文字奇。
惟歌生民病，願得天子知。

未得天子知，甘受時人嗤。
藥良氣味苦，琴澹音聲稀。

不懼權豪怒，亦任親朋譏。
人竟無奈何，呼作狂男兒。

每逢群盜息，或遇雲霧披。
但自高聲歌，庶幾天聽卑。

歌哭雖異名，所感則同歸。
寄君三十章，與君為哭詞。


        "
白居易,江州雪,新雪滿前山，初晴好天氣。日西騎馬出，忽有京都意。城柳方綴花，簷冰才結穗。須臾風日暖，處處皆飄墜。行吟賞未足，坐歎銷何易。猶勝嶺南看，雰雰不到地。
白居易,睡起晏坐,"後亭晝眠足，起坐春景暮。
新覺眼猶昏，無思心正住。

澹寂歸一性，虛閒遺萬慮。
了然此時心，無物可譬喻。

本是無有鄉，亦名不用處。
行禪與坐忘，同歸無異路。


        "
白居易,秋蝶,秋花紫蒙蒙，秋蝶黃茸茸。花低蝶新小，飛戲叢西東。日暮涼風來，紛紛花落叢。夜深白露冷，蝶已死叢中。朝生夕俱死，氣類各相從。不見千年鶴，多棲百丈鬆？
白居易,三年為刺史二首,三年為刺史，無政在人口。唯向郡城中，題詩十餘首。慚非甘棠詠，豈有思人不？三年為刺史，飲冰複食蘖。唯向天竺山，取得兩片石。此抵有千金，無乃傷清白。
白居易,彆元九後詠所懷,零落桐葉雨，蕭條槿花風。悠悠早秋意，生此幽閒中。況與故人彆，中懷正無悰。勿雲不相送，心到青門東。相知豈在多，但問同不同。同心一人去，坐覺長安空。
白居易,早秋曲江感懷,離離暑雲散，嫋嫋涼風起。池上秋又來，荷花半成子。朱顏易銷歇，白日無窮已。人壽不如山，年光急於水。青蕪與紅蓼，歲歲秋相似。去歲此悲秋，今秋複來此。
白居易,東墟晚歇　時退居渭村。,涼風冷露蕭索天，黃蒿紫菊荒涼田。繞塚秋花少顏色，細蟲小蝶飛翻翻。中有騰騰獨行者，手拄漁竿不騎馬。晚從南澗釣魚回，歇此墟中白楊下。褐衣半故白發新，人逢知我是何人？誰言渭浦棲遲客，曾作甘泉侍從臣。
白居易,南秦雪,"往歲曾為西邑吏，慣從駱口到南秦。
三時雲冷多飛雪，二月山寒少有春。
我思舊事猶惆悵，君作初行定苦辛。

仍賴愁猿寒不叫，若聞猿叫更愁人。


        "
白居易,寄蘄州簟與元九因題六韻　時元九鰥居。,笛竹出蘄春，霜刀劈翠筠。織成雙鎖簟，寄與獨眠人。卷作筒中信，舒為席上珍。滑如鋪薤葉，冷似臥龍鱗。清潤宜乘露，鮮華不受塵。通州炎瘴地，此物最關身。